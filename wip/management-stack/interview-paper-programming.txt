---
title: "Programming on paper"
kind: article
created_at: 2013-12-07 00:00
book: management-stack
book_page: 50
---

Messziről jött ember azt mond, amit akar. A felvételi folyamán a legnagyobb részben az számít, hogy miként tudja a tudását demonstrálni.

Egyik nagyon tanulságos módszerem a papíron kiadott programozási feladat. 

A feladat valami hasonló (szóban - fontos - mondom el):

>Adott egy halom vasuti kocsi összekapcsolva. Minden egyes kocsi rendelkezik egy egyedi számmal, mint azonositóval. A kocsikat úgy tudják mozgatni a szerevényen belül, hogy rátolják egy nagy kör alakú platformra, amin egyszerre két kocsi fér el. A platformon álló két kocsit lecsatolják, majd a platformot 180 fokban megforgatják és a megfordult kocsikat újra összekötik a teljes szerelvénnyel. másik kocsipár forgatásához oda-vissza tologatják az egész szerelvényt.

>A feladat: Irj egy olyan __függvényt__, ami a vasuti szerelvény __tetszőleges reprezentációjára__ visszadaja, hogy __mennyi forgatás__ szükséges ahhoz, hogy a szerelványek azonosító szerint __sorrendben__ legyenek.

Kiemeltem pár kifejezést, amik fonotsak, mivel azokkal voltak a legtöbb gondok. Lásd egy kicsit később.

__Szándékosan szóban__ modom el és tudatosan helyezek el benne nem tiszta részeket. Elvárásom, hogy a jelölt, __jegyzetelje__ le a feladatot. Hagyom egy kicsit gondolkodni és felteszem a kérdést, hogy tiszta-e minden. Ha teljesen meg is érti, akkor a "sorrendben legyen" kifejezésre tisztázó kérdést kell feltenni (csökkenő vagy növekvő - válasz: tetszőleges :)).

A feladat nem bonyolult. Ha egy kicsit is jártas vagy az algoritmusokban, akkor rájösz, hogy egy buborékrendezés az alapja, plusz egy számolás, hogy hűnyszor volt csere. Mindig kihangsúlyoztam, hogy elfogadható, ha az algoritmus nem teljesen ponots, mivel papiron van, de valami __buborékrendezés szerű__ kódot elvártam volna. Természetesen a pontos szintaxis sem elvárás. 

Voltak jelöltek, akik ugyan felismerték, hogy rendező algoritmus kell, de a nekiálltak egy egyszerű kiválasztással vagy valami mással.

A "teltszőleges reprezenzáció" kifejezéssel is gondok voltak.  Volt, aki bizonyítani akarta, hogy milyen okos és nekiállt modellezni a vonatokat. A "tetszőleges" kifejezés igazából a __legegyszerőbb__et jelenti. Jelen eseteben számok tömbjét vagy listáját.

Egy _függvénynek_ értéket kell visszadania. Sokan teljesen elégedettek voltak, a számolással és az algoritmussal, de értéket már nem adatak vissza. És a __legfontosabb__, hogy nincs mellékhatása. Gyakorlatilag minden jelöltnél az történt, hogy az eredeti inputot rendezték. Az elvárt megoldás az __input másolatával__ dolgozik.