---
title: "Miért nem szabadulunk meg a sok semmittevőtől? - 18. ok, amiért utálják a főnököt"
kind: article
created_at: 2009-11-25 10:36:51 +0000
author: "Takács Ottó"
published: true
tags: management,productivity,quality,review
---
__Az alkalmazottak 61%-a úgy érzi, hogy a szervezetüknél eltűrik a gyengén teljesítőket. Az is felmerül bennük, hogy főnökeik talán azt sem veszik észre, hogy ők _jól_ teljesítenek.__

Minden szervezetnél vannak gyengén teljesítők, akik csak annyit dolgoznak, amennyit feltétlenül szükséges. Nem szegik meg a vállalat szabályzatát, és nem ejtenek súlyos vagy költséges hibákat. Ennek ellenére komoly károkat okoznak a szervezetnek.

A gyengén teljesítőket eltűrő vezető azt kockáztatja, hogy a többi beosztottja tehetetlennek és gyengekezűnek fogja tartani. Ráadásul maga ellen fordítja a jól dolgozókat, akik úgy érzik, hogy fogalma sincs arról, ki igyekszik, és ki nem.

- „Ugyan, miért törjem magam, h a kollégáim kevesebb munkával is ellavíroznak?”
- „Én több fizetést érdemelnék, mint a semmittevő kollégáim.”
- „Nekem többet kell dolgoznom, mert a saját munkámon felül másoké is rám hárul.”

John Stacey Adams méltányosság elmélete (!Link) szerint, ha az embere méltánytalanságot tapasztalnak a munkahelyükön, az alábbi lépések valamelyikére szánják el magukat:

- Csökkentik a ráfordításokat: kevesebb energiát fordítanak a munkára.
- Megpróbálják növelni a nyereségüket: fizetésemelést vagy prémiumot kérnek.
- Megpróbálják meggyőzni magukat, hogy a gyengén teljesítő munkatárs ráfordítása nagyobb. (Ottó – Igen, önbecsapás!)
- Megpróbálják csökkenteni a gyengén teljesítő kolléga nyereségét és elintézni, hogy elbocsássák.
- Felmondanak

Megoldások: Ha végkép nincs megoldás, az a legjobb, ha megszabadulunk a gyengén teljesítőktől.

1. __Tárjuk fel a probléma eredeti okát!__ Szakítsunk rá időt, hogy megbeszéljük a helyzetet a rosszabbul teljesítő beosztottunkkal.
2. __Helyezzük át gyengén teljesítő emberünket egy másik vezető csoportjába!__ Néha előfordul, hogy egy másik vezető jobb teljesítményre tud sarkalni egy alulmotivált embert.
3. __Találjunk a leggyengébb láncszemnek másik munkakört!__
4. __Képezzük alulteljesítő embereinket!__

Súlyosabb esetekben:

1. __Tanítsuk meg a középvezetőknek, hogyan kezeljék a problémás alkalmazottaikat!__
2. __Vonjuk be a humánerőforrás-osztályt!__
3. __Kezdjünk el dokumentálni!__ Jegyezzük fel, ha elégedetlenek vagyunk beosztottunk teljesítményével! A problémás ügyeket minél hamarabb beszéljük meg az érintettel. Jelezzük, hogy a beszélgetés figyelmeztetésnek számít, és ha időn belül nem kerül sor változásra, előfordulhat, hogy elbocsátják.
4. __A felső vezetésnek támogatnia kell a folyamatot!__

<div class='old-comments'></div>