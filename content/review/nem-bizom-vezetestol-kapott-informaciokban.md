---
title: "Nem bízom a vezetéstől kapott információkban - 9. ok, amiért utálják a főnököt"
kind: article
created_at: 2009-10-26 09:18:27 +0000
author: "Takács Ottó"
published: true
tags: review,management
---
__Az alkalmazottak 45%-a nem bízik a felső vezetéstől kapott információikban.__ Ha munkatársaink megkérdőjelezik a felülről kapott híreket, akkor termelékenységünk és a szervezet iránti elhivatottságuk is csökken.

Pszichológiai háttér  
A felső vezetők hajlamosak elfeledkezni arról a tényről, hogy egész más perspektívából látják a szervezetet, mint az egyszerű alkalmazottak (szervezet teljesítménye, piac, gazdaság, stb.) Sok felső vezető úgy gondolja, hogy csak akkor kell a beosztottakkal beszélnie, ha közvetlenül őket érintő mondanivalója van. A felső vezetők gyakran abból indulnak ki, hogy a középvezetőkkel folytatott megbeszéléseken elhangzottakat a középvezetők továbbítják beosztottaik felé. Ez persze nem zökkenőmentes! Az is előfordulhat, hogy az alkalmazottak irreális elvárásokat támasztanak a felső vezetéssel szemben és mindenről tudni akarnak. Ebben az esetben hajlamosak a legrosszabbat feltételezni , ha nem kapják meg a kívánt tájékoztatást.

Megoldások

1. __Kerüljük meg a közvetítőket!__ Azaz a középvezetőket. Kommunikáljunk direktbe az alkalmazottakkal:
 * Tarthatnak rendszeres megbeszéléseket a vállalat összes munkatársával
 * Találkozhatunk közvetlenül közös reggeli vagy ebéd keretében az alkalmazottakkal.
 * Elbeszélgethetnek az egyes emberekkel, amikor körbejárnak a cégnél.
 * Videóra vehetik az üzenetüket.
 * Küldhetnek e-mailt az embereknek.
1. __Határoljuk körül azokat a témákat, amelyekről feltétlenül tájékoztatnunk kell embereinket!__ Mindenkinek joga van tudni mindenről, ami a munkájukat érinti, hatást gyakorol a jövőjére vagy anyagilag érinti őt.
2. __Mondjuk el, hogy mit tudunk és mit nem!__
3. __Ismételjük meg az információkat!__
4. __Használjunk többféle kommunikációs csatornát!__


<div class='old-comments'></div>