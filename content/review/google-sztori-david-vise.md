---
title: "A Google sztori - David A. Vise"
kind: article
created_at: 2009-09-02 08:00:00 +0000
author: "Takács Ottó"
published: true

---
<img src="/sites/default/files/google_sztori.jpg" alt="google sztori boritó cover" />
<p>
Már valahol olvastam erről a könyvről véleményt. Tulajdonképpen annak hatására vettem meg a könyvet. Abból csak egyetlen vélemény maradt meg benne: működő szoftverrel menj el pénzt keresni a vállalkozásodhoz. Ezzel teljesen egyet értek, de azért a Google sztori könyv ennél azért jóval több mindenről szól.
<!--break-->
Érdekes egy meghatározó cégről olvasni. A kezdetek, motivációk és a többi évek nehézségei is papírra kerültek. Néhány főbb szolgáltatás kialakulásának története is külön fejezetet kapott a könyvben.

Érdekes és meglepő módon inspiráló volt a Google történetét olvasni.

Semmi különös titokra nem fog fény derülni. Itt csak össze van foglalva a publikus infók. Még a cég belső szervezettségéről sem derül ki túl sok minden:
<ul>
    <li>3 fős csoportok</li>
    <li>20%-os szabály, amiben az őket érdeklő problémákkal foglalkoznak</li>
    <li>korlátlan, egészséges ételek</li>
    <li>komfort és játékokkal teli, inspiráló munkakörnyezet</li>
</ul>

<p>Negatívuma is van a könyvnek:</p>

<ul>
    <li>ár: szellősen szedett, keményfedeles könyv. Kisebb méretben, papírkötésben fele ennyibe került volna. Mondjuk akkor nem is lenne &quot;polc dísz&quot;</li>
    <li>A szerző ugyan próbálta a pártatlanság látszatát kelteni, de alapvetően Google védelmére kel. Ha nem is szó szerint, de az ellenfél negatív fénybe állításával az az érzés alapult ki bennem is, hogy a Google &quot;nem gonosz&quot;. A valóság engem nem érdekel. Én nem vagyok gonosz és a szolgáltatások jók. Ismerem aggályos dolgaikat és mégis tudatosan használom a Google-t.</li>
</ul>
<p>A teljes képhez vannak más linkek is:</p>
<ul>
    <li><a href="http://miyazakijun.hu/keresomarketing/a-google-sztori-konyvreszlet.seo">könyvrészlet </a></li>
</ul>
<p>
Hivatalos ajánló:</p>
<blockquote>
<div align="justify">Két lelkes diák megváltoztatja a világot 1988-ban a moszkvai születésű Szergej Brin és az amerikai Larry Page nem kisebb tervvel hagyták maguk mögött a Stanford Egyetemet, mint hogy - az ő szavaikkal - egy kiterjedt keresőrendszer alkalmazásával megváltoztassák a világot. Az elképzelés: a világháló minden egyes információját rendszerbe foglalni és ingyenesen elérhetővé tenni. E pergő beszámoló lelkiismeretes kutatásokra és a Google-lal való kivételes kapcsolatra támaszkodva bepillantást enged ennek az emberközeli cégnek az alapításába és terjeszkedésébe, melynek szokatlan módszerei lehetővé tették, hogy megtörje a Microsoft dominanciáját, felrázza a Wall Streetet és - lévén egy 130 billiós óriás - átírja a hirdetés szabályait. A Google Story bemutatja a cég nagyratörő és sokat vitatott terveit - beleértve a titkos terveket is, melyek egy kutatható genetikai adatbázis létrehozására vonatkoznak - csakúgy, mint azokat a zavaros személyi kérdéseket, melyek az alapítók vezérelvét is tesztelhetnék: Ne légy gonosz! &quot;Magával ragadó&hellip;részletes&hellip;érdekfeszítő&hellip;. Még ha úgy is gondolod, hogy már semmi újat nem hallhatsz a Google-ról, akkor is biztos, hogy tud vadonatúj dolgokkal szolgálni erről a fontos cégről.&quot; (Houston Chronicle) &quot;Érdekes olvasmány egy jelentős cégről&hellip; Ha még semmit sem olvastál napjaink egyik legbefolyásosabb cégéről, most meg kell tenned. Ha nem olvasod el a Google Storyt, ritka élvezettől fosztod meg magad.&quot; (USA Today)</div>
</blockquote>

<div class='old-comments'></div>