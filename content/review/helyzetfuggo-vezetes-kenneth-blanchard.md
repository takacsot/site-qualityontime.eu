---
title: "Helyzetfüggő vezetés - Kenneth Blanchard"
kind: article
created_at: 2009-09-07 06:00:00 +0000
author: "Takács Ottó"
published: true
tags: review,quality,productivity,management
---
Elképesztően tanulságos könyv. Olyan rövid, hogy akár egy ültő helyzetben el lehetne olvasni, de a leírt gondolatokkal akár heteket, hónapokat el lehet játszani.

<img src="/sites/default/files/helyzetfuggo-vezetes-cover.gif" alt="Helyzetfüggő vezeté cover" />
<!--break-->
Itt csupán pár gondolatot emelnék ki. Nagyon jól kiegészíti az egyperces menedzser sorozat egyéb könyveit, de önállóan is teljesen egész. Innentől a kivonatom található a könyvből:


Bánj eltérően a különböző emberekkel! Az adott személytől és helyzettől függően váltogatja a stílusát. Ehhez három készségeket kell elsajátítani:  rugalmasság, helyzetfelmérés, és a stílusegyeztetés

Négy alapvető vezetési stílus:

<ul>
    <li><strong>Irányítás:</strong> A vezető konkrét utasításokat ad, és szorosan ellenőrzi a feladatok végrehajtását.</li>
    <li><strong>Edzés:</strong> A vezető továbbra is irányít, szorosan ellenőrzi a feladatok végrehajtását, ugyanakkor azonban megmagyarázza a döntéseket, javaslatokat kér, és támogatja az előrehaladást.</li>
    <li><strong>Támogatás</strong>: A vezető elősegíti és támogatja alárendeltjei feladatvégrehajtó erőfeszítéseit, megosztja velük a döntéshozatal felelősségét.</li>
    <li><strong>Delegálás</strong>: A vezető alárendeltjeinek engedi át a döntéshozatal és a problémamegoldás felelősségét.</li>
</ul>

Ebben a négy stílusban alapvetően kétféle magatartás ötvöződik: az irányító magatartás és a támogató magatartás:

<ul>
    <li><strong>Irányító magatartás:</strong> útmutatás, ellenőrzés, felügyelet. Világosan közöljük embereinkkel mit, hol, mikor, hogyan  csináljanak, majd szorosan ellenőrizzük teljesítményüket.</li>
    <li><strong>Támogató magatartás:</strong> dicséret, meghallgatás, elősegítés. Meghallgatjuk embereinket, támogatjuk és bátorítjuk erőfeszítéseiket, majd elősegítjük részvételüket a problémamegoldásban és döntéshozatalban.</li>
</ul>

Kicsit összefoglalva:

<ul>
    <li>S1 Irányítás: sok irányító, kevés támogató magatartás.</li>
    <li>S2 Edzés: Sok irányító, sok támogató magatartás.</li>
    <li>S3 Támogatás: Sok támogató, kevés irányító magatartás.</li>
    <li>S4 Delegálás: Kevés támogató, kevés irányító magatartás.</li>
</ul>

<i><strong>Nincs olyan vezetési stílus, amely mindenkor a legjobb.</strong></i>

<strong>Következetesség </strong>nem azt jelenti, hogy mindenhol ugyan úgy cselekedni, hanem azt, hogy <strong>hasonló helyzetben hasonlóan cselekedni. </strong>Semmi sem annyira egyenlőtlen, mint az egyenlő elbánás az egyenlőtlenek között.

Sokan akadnak, akik szemlátomást csak azzal törődnek hogy minél több legyen a borítékban. De ha vissza tudnánk pergetni az időt, ás megfigyelhetnénk őket, amikor munkába által, kötve hiszem, hogy ugyanazt az érdektelenséget tapasztalnánk. Szerintem az emberek csak akkor veszítik el a lelkesedésüket, miután rájönnek, hogy a jó teljesítmény semmit sem számít, elismerés nélkül marad.<strong> Az emberek kezdőként kapott bánásmód miatt veszítik el elkötelezettségüket.</strong> Ha pedig nincs elkötelezettség, akkor nem elég az irányítás; támogatást és bátorítást is kell nekik nyújtanunk.

Mikor melyik vezetési stílus alkalmazzam? A döntés alapvetően két tényezőn múlik: azon, mennyire tudom megállapítani, hogy rendelkeznek-e embereim a munkavégzéshes szükséges összes képességgel és tapasztalattal, illetve érzékelni, hogy nem hiányzik-e belőlük a hit vagy az akarat.

A teljesítmény vizsgálata két összetevőre kell koncentrálnunk: szakértelemre és az elkötelezettségre. Ha ugyanis valaki felügyelet híján nem nyújt megfelelő teljesítményt, abban rendszerint vagy ezek egyike vagy mindkettő a ludas.

A szakértelem a tudás és a készség függvénye. Ezek oktatás, gyakorlás, tapasztalat révén szerezhetők meg. Nem ezzel jövünk a világra, megtanuljuk.

Az elkötelezettség az önbizalom és a motiváció együttese. Az önbizalom az egyén magabiztosságának mércéje, az az érzés, hogy különösebb felügyelet nélkül is képes jól elvégezni egy feladatot, a motiváció pedig a feladat jó végrehajtása iránti érdekeltség és lelkesedés.

Ezek kombinációja a fejlettségi szinteket határozza meg:

<ul>
    <li>F1: kis szakértelem, nagy elkötelezettség</li>
    <li>F2: némi szakértelem, kis elkötelezettség</li>
    <li>F3: nagy szakértelem, változó elkötelezettség</li>
    <li>F4: nagy szakértelem, nagy elkötelezettség</li>
</ul>

Kiváló teljesítményt nyújtó dolgozók nem teremnek tucatjával minden bokorban. Az esetek többségében magunknak kell ilyenné képezni embereinket. Ehhez jó helyzetfelmérő készség szükséges.

Az egyes fejlettségi szinteknek megfelelő vezetési stílusok:</p>
<ul>
    <li>F1:S1</li>
    <li>F2:S2</li>
    <li>F3:S3</li>
    <li>F4:S4</li>
</ul>

Nincs mindenki mindenkor azonos fejlettségi szinten. Némelyek fejlettebbek egyes részterületeken, mint mások.<strong> A fejlettségi szintet mindig egy-egy konkrét cél vagy feladat szem előtt tartásával kell felmérnünk.</strong> Eltérő vezetési stílus ugyan azzal az emberrel szemben is különböző feladatai kapcsán.

A vezetőnek mindig azt kell megtennie, amit a felügyelete alá tartozók az adott pillanatban nem képesek.

Öt lépés, ami az elkötelezettség és szakértelem fejlesztésében egymás után következik:
<ol>
    <li>megmondjuk mi a teendő</li>
    <li>meg is mutatjuk a tennivalót</li>
    <li>hagyjuk az embereinket próbálkozni</li>
    <li>teljesítmény megfigyelés. Fontos lépés, hiszen sokszor elmarad.</li>
    <li>előrehaladás dicsérete</li>
</ol>

&quot;Midőn a vezetők leggjobbikának munkája kész, emberei így szólnak: Magunk végeztük el!&quot;

Dorgálást az F3 és F4-nek tartjuk fönt. Az F1 és F2 szintü emberek dicséret jár.

A helyzetfüggő vezetés nem az emberek feje fölött, hanem velük együtt műveljük.

<div class='old-comments'></div>