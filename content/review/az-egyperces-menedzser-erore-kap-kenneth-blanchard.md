---
title: "Az egyperces menedzser erőre kap - Kenneth Blanchard"
kind: article
created_at: 2009-10-21 12:36:57 +0000
author: "Takács Ottó"
published: true
tags: review,quality,management
---
![Egyperce menedzser erőre kap boritó](/sites/default/files/egyperces-menedzser-erore-kap.jpg)

Az egyperces menedzser könyvek nagyon hasznos, ám rövid irományok. Olyan formában, hogy könnyű olvasmányt adjon minden elfoglalt menedzsernek. Korábbi kivonatomat a [helyzetfüggő vezetésről](/review/helyzetfuggo-vezetes-kenneth-blanchard) én magam is rendszeresen olvasom, hiszen a folyamatos felfrissítés segít észben tartani az alapelveket.


Ebben a könyvben egy kicsit eltávolodik a szervezet és emberek vezetésétől. Ráfókuszál magára a vezetőre. A vezetők sajnos igen stresszes munkát végeznek. Felelősek egy csomó emberért és a szervezetért is. Ebben a pozícióban az egészséges ember szervezetét olyan hatások érik, amik ellen csak aktív tettekkel lehet fellépni. Erről szól a könyv maga.

<!--break-->

**Ha nem vigyázol a siker kikészít!**


Egy bizonyos pontig a stressz mennyiség kedvezően befolyásolja a termelékenység növekedését. Ezen az egyénenként változó ponton túl azonban a termelékenység már nem nő tovább a stresszel. Tehát a **túl sok stressz végül rontja a teljesítményt – az illető „kiég”.**


Ha a stressz szintje túl alacsony, akkor eltunyulunk, „berozsdásodunk”.


A terhelés-törés kapcsolatban négy szabályozó tényező, úgynevezett moderátor határozható meg:

- önrendelkezés

- kapcsolatrendszer

- távlat

- tartás


**Önrendelkezés**: Azok, akik eléggé önállóak, viszonylag jól kézben tartják saját életüket, tudnak választani a különféle lehetőségek között. Mindennapi tevékenységük között legalább egy olyat találnak, amely közelebb viszi őket valamiféle szakmai vagy magánéleti céljuk eléréséhez.


**Kapcsolatrendszer**: A jó kapcsolatrendszer stabil és serkentő hatású kapcsolatokat jelent otthon, munkahelyünkön és lakókörnyezetünkben, megfelelő összhangot a bennünk körülvevőkkel.


Kiváló példa, ha valaki elutazik vagy elköltözik . Akkor idegenül, kényelmetlenül érzi magát. Ha tehát új barátokra teszünk szert, jobban kiismerjük magunkat a környéken, és a lakásunkban ismét otthon érezzük magunkat, akkor javult a kapcsolatrendszerünk.


**Távlat**: Ez az _élet értelmével_ áll összefüggésben, irányt, célt ad, lelkesít azért, amit csinálunk. Ha távlatokban gondolkozunk, akkor kevésbé szegi kedvünket mindenféle apróság; a hétköznapok természetes stresszhatásai nem zökkentenek ki bennünket aránytalanul nagy mértékben. **Távlati gondolkodás** esetén tudjuk hová tartunk, átfogó kép lebeg a szemünk előtt, így a pillanatnyi események is sajátos értelmet nyernek. Ha elég messzire látunk, akkor termékeny időszak áll előttünk.


**Tartás**: Ide tartozik a _testi erőnlét, fizikai közérzet_ és a külső megjelenéssel kapcsolatos érzésünk. Az, hogy mennyire jól érezzük magunkat a bőrünkben.

Az egyperces menedzser felismeri, hogy az elvárásoknak megfelelés minden területet eltérített, de leginkább a hosszú távú célokat. A tanácsadó szerint: Kutatásaink szerint a __legcélszerűbb a tartással kezdeni__. Lásson hozzá a __testedzéshez__ és __étkezzenek__ helyesen. Miért ez a kiindulópont? Mert a tartásunkat javító tényezők sok esetben megfigyelhetőek és mérhetőek. És a mérhető fejlődés kiváló visszajelzés- A visszajelzés a jó eredmény alapja.


Ha nem sajnáljuk az időt testmozgásra, törődünk a táplálkozásunkkal, akkor lassanként visszanyerjük az __önrendelkezés__ érzését is; elvégre, ha beosztjuk az időnket, az már az __önrendelkezés__ jele. Így hamarosan ismét perspektivikusan gondolkozunk. De hol jön be a __kapcsolatrendszer__? Mivel törődünk önmagunkkal, és jól érezzük magunkat a saját bőrünkben úgy tűnik, könnyebben szót értenek másokkal is.



Az egyperces menedzser ezután elmegy az egészségügyi felmérésre. Mindenféle kérdést megválaszol az életmódon keresztül a családi kapcsolatán keresztül igen sok témát érintve. Igen sok oldalról megtárgyalják az életmód, egészség kapcsolatát és azt is, hogy miért olyan gyarló az ember, amilyen. A végén persze kiderül, hogy mindezek természetesen elkerülhetőek.


Innen nem is összefüggően írok, mint inkább kiragadok gondolatokat.


Az egészség ma minden eddiginél inkább az önként választott életmód függvénye.


A maximális teljesítmény eléréshez nem csak az egészséges életmód ismerete és gyakorlásának szándéka kell, hanem kellő __kitartás__ is.


Amíg az ember fiatal, pénzért feláldozza az egészségét... Később aztán az egészségért feláldozza a pénze egy részét.


A testedzés __nem önsanyargatás!__


__Ha__ az egészségesebb emberek jobb dolgozók, __és_ a jobb dolgozók több nyereséget hoznak a szervezetnek, __akkor__ az egészségesebb emberek több nyereséget hoznak a szervezetnek.


Az egyperces menedzser ellátogat egy életmód oktatásra is. Van egy gyakorlat: Párokat kell alkotni. Majd 1 percig megfigyelni a másikat. Meg kell figyelni a ruházatát, hajviseletét, arcát. Ezt igen feszengve hajtották végre. Az idő lejárta után hátat fordítottak, hogy ne lássák egymást. Mindkettőjüknek 5 dolgot meg kellett magukon változtatni. Mikor elkészültek, akkor a másiknak észre kellett venni e a változtatásokat. Majd megint hátat fordítottak újabb 10 változtatást kellet magukon eszközölniük. Azaz összesen 15-öt. Sokan gondolták azt, hogy ez lehetetlen. Mi az előző gyakorlat tanulsága?


Egészségünk megőrzéshez fontos lépés az egészséges életmód jellemzőinek ismerete csakúgy, mint a __változásra való készség__ Ám ez csak a kezdet. A legkeményebb diót az jelenti, hogy a megfelelő ismeretek és szükséges hozzáállás birtokában __új módon viselkedjünk__. Ez hozza meg az igazi __változást!__


A cél érdekében legtöbben rászorulunk azok támogatására, akik törődnek velünk.


Változás szintjei:

1. __Tudás:__ legkevésbé időigényes
2. __Hozzáállás:__ nehezebben változtatható
3. __Viselkedés:__ legfeljebb erőszakkal változtatható


Az életmód-változtatáshoz tényleges személyes __kötelezettségvállalás__ kell; másodszor __nem könnyű__ a feladat; harmadszor __szükség__ van külső __segítségre__; végül pedig a __munkahelyi és családi__ támogatás felbecsülhetetlen __jelentőséggel bír__ a változás megvalósításában éppúgy, mint a régi magatartásba való __visszaesés megakadályozásában__.


A siker titka a kitartás, nem pedig a szószaporítás.


A visszajelzés a jó eredmény alapja. Dicsérj azon nyomban! Dorgálj azon nyomban!


A kitartásnak nincsenek fokozatai. Az ember vagy kitart, vagy nem. A kitartás azt jelenti, hogy mindent megteszünk az eredmény érdekében.


Ebben a stresszterhes világban, ahol sok mindenre nincs befolyásunk, saját egészségünket és életmódunkat magunk szabályozhatjuk. S amikor ezt tesszük, az embereket éppúgy megváltoztatjuk, mint a szervezeteket.




<div class='old-comments'></div>