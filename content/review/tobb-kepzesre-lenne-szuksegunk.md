---
title: "Több képzésre lenne szükségünk - 14. ok, amiért utálják a főnököt"
kind: article
created_at: 2009-11-11 16:26:53 +0000
author: "Takács Ottó"
published: true
tags: review,management
---
__Az alkalmazottak 51%-a úgy véli, hogy több képzésre lenne szüksége a megfelelő munkavégzéshez.__


A szervezetek operatív költségvetésük hatalmas arányát fordítják bérköltségekre. Ennek fejében elvárják, hogy az alkalmazottak kiváló termékeket és szolgáltatásokat nyújtsanak a vevők számára. Az oktatás gyakran az alábbi okok miatt sikkad el:

* A továbbképzés sok szervezet szemében nem létfontosságú befektetés
* A felső vezetés nem hisz a képzési programok sikerében
* Az oktatási szakemberek nem tudják hatásosan meggyőzni a felső vezetőket arról, hogy a képzésbe fektetett pénz kézzelfogható hasznot hajt.

A __munkaadóknak érdekük, hogy tovább képezzék az alkalmazottaikat__:

1. __Tőkefejlesztés__: Humán tőke (human capital). Ugyan úgy fejleszteni kell, mint más eszközöket, folyamatokat.
2. __A munkamorál javítása__: Alkalmazott tudásának fejlesztése növeli a termelékenységüket. A termelékeny alkalmazottak elégedettebbek.
3. __A változásokhoz való alkalmazkodás képességei__

Pszichológiai háttér: [Maslow elmélete a szükségletek hierarchiájáról](http://hu.wikipedia.org/wiki/Maslow-piramis) azt mondja ki, hogy minden ember önmegvalósításra törekszik. Ez csak folyamatos önképzéssel érhető el. [Herzberg kéttényezős motivációs elmélete](http://books.google.hu/books?id=_-4XlDm7KagC&pg=PT69&lpg=PT69&dq=herzberg+k%C3%A9tt%C3%A9nyez%C5%91s+modellje&source=bl&ots=qZC7GykVEA&sig=zFjKlY9svUTyrDGkYa5Svfqilfo&hl=hu&ei=pO_VSp3XOtah_gaYoZzZAg&sa=X&oi=book_result&ct=result&resnum=10&ved=0CCQQ6AEwCQ#v=onepage&q=herzberg%20k%C3%A9tt%C3%A9nyez%C5%91s%20modellje&f=false): minden munkahelyi tényező besorolható két csoportba: elégedettséget vagy elégedetlenséget vált ki. Arra jutottak, hogy minden alkalmazott elégedettebb a munkájával, ha rendszeresen gyarapíthatja és próbára teheti tudását.

Darwini elv: az embernek folyamatosan fejlesztenie kell a tudását, hogy talpon maradhasson a rohamléptekben változó gazdasági világban.

Megoldások:

1. __Hangsúlyozzuk a tanulás fontosságát!__
2. __Mutassuk meg a ráfordított összeget!__ Hozzunk létre szakképzési alapot, melyből minden alkalmazott évente összeget kap a munkájához kapcsolódó bármilyen tanulási tevékenységre, például konferencia részvétel, könyvekre, videókra. Támogassuk felsőfokú tanulmányokat.
3. __Adjunk alkalmat arra, hogy alkalmazottaink találkozzanak az ügyfelekkel!__
4. __Vezessünk be rotációs programot! Cél, hogy munkatársunk több munkakörben kipróbálhatják magukat!__
5. __Mindenki tanuljon a másiktól!__
6. __Alakítsunk ki kutatóközpontot!__
7. __Szisztematikusan értékeljük a képzési szükségleteket!__
8. __Értékeljük a képzési programokat!__
9. __Fektessünk a képzésbe a rosszabb időszakokban is!__
10. __Biztassuk őszinteségre alkalmazottainkat!__ Állásukat féltve hajlamosak eltitkolni, hogy képzésre van szükségük.
11. __Ne csak a tantermi oktatást alkalmazzuk!__ Pl: számítógép, videó, audiokazetta, stb.
12. __Támogassuk az új tudás alkalmazását!__


<div class='old-comments'></div>