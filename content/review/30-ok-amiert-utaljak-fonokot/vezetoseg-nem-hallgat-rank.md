---
title: "A vezetőség nem hallgat ránk - 6. ok, amiért utálják a főnököt"
kind: article
created_at: 2009-09-30 21:49:53 +0000
author: "Takács Ottó"
published: true

---
*Az alkalmazottak 66%-a véli úgy, hogy főnöke nem kéri ki a véleményét, 67%-uk pedig úgy érzi, javaslatait nem szívlelik meg a vezetők.*

Egyszeri ember elmegy az orvoshoz. Doktor úr azt hiszem a feleségemnek gondjai vannak a hallásával. Orvos mondja: álljon 5 lépésre a feleségétől és mondjon neki valamit. Ha nem reagál, akkor álljon egy lépéssel közelebb és ismételje meg. Akkor kiderül, hogy mennyire van gond. Fickó hazamegy. Ajtóból látja, hogy a felesége főz valamit. Megkérdezi: „Mit főztél, Édesem?”. Semmi válasz. Közelebb megy megismétli a kérdést és megint semmi. Megint közelebb lépett: „Mit főztél?”. Semmi válasz. Már majdnem az asszony mellé ért és megint megkérdezte: „Mit főzöl, Édesem?” Asszony: „Rendben, most már negyedszerre mondom el, hogy káposztás kocka!”

Ez a probléma a vezető-beosztott viszonyban is gyakran előfordult. A vezetőség gyakran panaszkodik, hogy az alkalmazottak nem figyelnek rájuk, de valójában a vezetők azok, akik nem hallják meg embereik szavát.

Alkalmazottak motivációja és a vállalat célja iránt tanúsított lelkesedésük csökkenni fog, ha úgy érzik, a vezetőket nem érdekli a véleményük. A legjobb minőségű ötletek leggyakrabban a kétkezi munkát végző emberek kezei közül kerül ki. Hogyan bízhat az alkalmazott a felsővezetés ítéletében, ha közvetlen főnökük is negligálja a javaslataikat.

Pszichológiai háttér

1. **Összeköttetés hiánya szervezeti hierarchia szintjei között.** Minden hierarchikus rendszerben más szemmel nézik a világot a felső szinten, a középszinten és az alsó szinten állók. A mindennapi munka eltérő. A hierarchia élén állók gyakran egyáltalán nem ismerik a szervezet alsó szintjén tevékenykedők nézőpontját. És ha **nincsenek kapcsolatban** olyan emberekkel, akik más szemmel nézik a világot, akkor **nem bíznak** bennük. Sajnos az sem garancia az egész hierarchiát átívelő kommunikációra, ha a cég vezetői a szamárlétra aljáról küzdötték fel magukat. Az előléptetett hamarosan átveszi kollégái mentalitását. Ennek megfelelően a beosztottakba vetett bizalom javarészt a hierarchiában elfoglalt helyük, nem pedig a személyiségük határozza meg, **A magatartás részben a szerepek befolyásolják**:
2. **Az önbeteljesítő jóslatok** (!Példa: a diákok, akikkel azt hitették el, hogy intelligensebbek és a végén tényleg jobban teljesítettek) A főnök-beosztotti viszonyban sajnos a negatív önbeteljesítő jóslatok jellemzőek. A vezetők burkoltan vagy nyíltan is kifejezésre juttatják, hogy nem bíznak beosztottaik képességeiben. A beosztottak erre a bizalmatlanságra azzal reagálnak, hogy megtartják maguknak a véleményüket. A vezetők ezek után azt tapasztalják, hogy az emberek nem rukkolnak elő semmi újjal, így eleve kétkedve fogadják, ha esetleg tényleg előállnak valamivel. Ezzel bezárul az ördögi kör.
3. **A véges mennyiségű hatalom téveszméje.** A vezetők gyakran abban a téveszmében élnek, hogy a vállalatnál véges mennyiségű hatalom áll rendelkezésre és abból minél többet kell kihasítaniuk, Ezek az elképzelések alaptalanok.
4. **Az üzenetek torzulása.** A vezetőséghez az üzenetek gyakran torzított formában jutnak el. Minden extra közvetítő beiktatása növeli a zajt. Több zaj, több torzítás kerül bele.



Megoldások

1. **Kerüljük meg a hierarchiát!** A beosztottakat frusztrálja, ha nem továbbítják ötleteiket a felső vezetésnek. A felsővezetők úgy kerülhetik el, ha közvetlenül beszélnek beosztottaikkal „egy csésze kávé” szerű kezdeményezéssel.
2. **Szabaduljunk meg az ötletládától!**
3. **Támasszunk reális elvárásokat!** Az alkalmazottak csalódottak, ha elképzeléseik nem valósulnak meg, még akkor is, ha esetleg egyértelműen elrugaszkodottak vagy irreálisak. *Szögezzük le, hogy nem minden ötletet fogunk megvalósítani, de minden javaslatot szívesen veszünk.*
4. **Támogassuk aktívan az ötleteket!**
5. **Díjazzuk az ötletgazdákat!** Adjunk visszajelzéseket arról, ha megvalósítottuk valakinek az ötletét. Nyilvános elismerés vagy prémium önbeteljesítő jóslatként is működik.


<div class='old-comments'></div>