---
title: "Nem vagyok kellőképpen megfizetve - 20. ok, amiért utálják a főnököt"
kind: article
created_at: 2009-12-07 22:01:18 +0000
author: "Takács Ottó"
published: true

---
__Az alkalmazottak 61%-a elégedetlen a fizetésével.__

__Az órabéres munkáknál a lassú munka kifizetődőbb.__ Kinek tetszik, kinek nem.

Sokan érzik úgy, hogy nem honorálják kellőképpen a munkájukat, hogy más cégeknél a hasonlómunkakörben dolgozók jobban keresnek. Vannak, akik jogosnak tartják, hogy alacsonynak vélt bért etikátlanul kompenzálják. Az önbíráskodók ilyen esetekben többek között meghamisítják a munkaidő-nyilvántartást, sőt akár meg is lopják a munkaadót.

Igazság szerint a legtöbben nem tájékozódnak arról, hogyan fizetnek más vállalatoknál. Az emberek általában megbízhatatlan információk alapján ítélik meg, hogy megfelelő-e a bérük.

Mindenesetre akár vélt, akár valós méltánytalanságokról van szó, a fizetés keveslése mindenképpen nehezteléshez és gyenge csapatmunkához vezet.

Minden cégnél vannak léhűtők. Az ember azt gondolja azok is ugyan annyit keresnek, ami nem minden esetben igaz. Másrészt a legtöbb ember átlagon felülinek tartja a saját teljesítményét, ezért úgy érzi, hogy átlagos fizetés nem emeli ki őket a kevésbé jól dolgozó munkatársaik közül. Ez sem feltétlenül igaz, már csak azért sem, mert nem biztos, hogy az ember reális képet tud alkotni saját teljesítményéről.

Megoldások:

1. __Világosan közöljük bérfilozófiánkat!__ Azaz miként fizetik a szervezet az alkalmazottakat a piaci viszonyokhoz képest. Ha közzéteszik, mindenki pontosan tudja, milyen bérezésre számíthat.
2. __Kerüljük az órabért!__ Havi átalány, vagy teljesítmény alapú bérezésre törekedjünk.
3. __Fizetésemelés helyett inkább prémiumot adjunk!__
4. __Tanítsuk meg a középvezetőknek, hogyan beszéljenek a fizetésről!__
5. __Távolítsuk el a gyengén teljesítőket!__

<div class='old-comments'></div>