---
title: "Ki is itt a főnök? - 8. ok, amiért utálják a főnököt"
kind: article
created_at: 2009-10-14 11:32:07 +0000
author: "Takács Ottó"
published: true

---
*Az alkalmazottak 48%-a úgy véli, hogy a vezetőség rossz döntéseket hoz.*

Főnök szemszögéből:   
Egy vezetőnek tudnia kell, mikor támaszkodhat alkalmazottai véleményére, és mikor kell önállóan döntést hoznia, szembemenve akár emberei meggyőződéseivel is. A vezetők dolga, hogy összegyűjtsék és mérlegeljék az információkat, majd maguk hozzák meg a végső döntést a szervezet érdekét szem előtt tartva. *Ha a vezetők másra terhelik ezt a döntési felelősséget, elveszítik az emberek bizalmát.* A bizalom hiánya pedig a munkatársak vállalat iránti elkötelezettségének és munkamoráljának csökkenéséhez vezet.

Pszichológiai háttér:   
Amikor valaki elhelyezkedik egy vállalatnál, szerződése mellett egy hallgatólagos paktumot is köt: vállalja, hogy ha fizetik a megfelelően kezelik, elfogadja felettesei döntéseit. A legtöbb embernek határozott elképzelései vannak arról, hogyan kellene egy-egy helyzetben lépni. Szeretnének hozzájárulni a döntési folyamathoz, mégis jobban szeretik, ha a vezetőség hozza meg a fontos döntéseket. Hajlandóak alárendelt szerepet játszani, ha a vezetőség vállalja a nehéz döntésekkel járó felelősséget, és szívesen együttműködnek a kivitelezésükben. Ezt hallgatólagos paktumot azonban könnyen felboríthatjuk, ha sorozatosan rosszul határozunk, vagy halogatjuk a döntéshozatalt.

Megoldások:

1. **Fogadjuk el, hogy a szervezet és alkalmazottak céljai nem feltétlenül azonosak!**
2. **Tudni kell, hol a határ! Bízzuk embereinkre a mindennapi döntéseket, de a stratégiai jellegű ügyekben határozzunk mi!**
3. **Kérjük ki tapasztalt emberek tanácsát!**



<div class='old-comments'></div>