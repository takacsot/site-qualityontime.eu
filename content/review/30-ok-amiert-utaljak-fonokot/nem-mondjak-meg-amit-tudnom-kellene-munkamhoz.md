---
title: "Nem mondják meg, amit tudnom kellene a munkámhoz - 13. ok, amiért utálják a főnököt"
kind: article
created_at: 2009-11-09 16:18:44 +0000
author: "Takács Ottó"
published: true

---
__Az alkalmazottak 47%-a azt állítja, hogy nem kapja meg a megfelelő munkavégzéshez szükséges információkat.__


Az embereket rosszul érinti, ha akadozik a cég __információáramlása__, frusztrációjuknak pedig a szervezet termékei és szolgáltatásai látják kárát. Az alábbiak olyan _tipikus kérdések_, amire sok alkalmazottban felmerülnek, de csak kevesen kapnak rá választ:

<!--break-->

* __A vezetősség felé__: Milyen, az állásunkat érintő szervezeti és piaci változásokra kerül sor? Mik a prioritások? (Ottó – Prioritások? Na igen!!!!)
* __A közvetlen főnök felé__: Pontosan mit várnak el tőlem? Mekkora a költségvetésem? Mikorra kell befejeznem a munkát? Mennyire elégedettek velem? Min kellene változtatnom?
* __A munkatársak felé__: Mikorra lesztek kész azzal a munkával, amire szükségem van? Mit vártok el tőlem?
* __Az ügyfelek felé__: Mennyire elégedettek az általunk kínált termékekkel és szolgáltatásokkal? Min szeretne változtatni?


Pszichológiai háttér - Számos oka lehet az információhiánynak:

1. __Szükségtelen titkolózás.__ A vezetők gyakran esnek abba a tévhitbe, hogy ha visszatartják az információkat, hatalomra és befolyásra tesznek szert alkalmazottaik fölött.
2. __Rossz vezetés.__ Kommunikációs képesség a legfontosabb vezetői képesség, de sok középvezető szaktudása és nem vezetői képességei miatt kerül vezető beosztásba.
3. __Az információáramlást nem dolgozzák ki.__
4. __A bajtársiasság hiánya.__
5. __Nem áll rendelkezésre a szükséges információ.__ Az alkalmazottak gyakran azt hiszik, hogy a vezetők mindenről tudnak, és szándékosan titkolóznak, pedig a vezetőség sem tud mindenről tájékozódni.


Megoldások:

1. __Végezzünk elemzést az információigényekről!__
2. __Kerüljük a titkolózást!__
3. __Tájékoztassuk az alkalmazottakat az ügyfelek elégedettségéről!__
4. __Fogadjuk meg Kennedy tanácsát!__ John F. Kennedy: „Ne azt kérdezzük, hogy mit tehet értünk az ország, hanem, hogy mit tehetünk mi az országért!” Magyarán arról vezess listát, Te milyen információkat tudnál megosztani a cég többi részével!
5. __Figyeljünk a középvezetők kommunikációs képességeire!__


<div class='old-comments'>
		<div class='one-old-comment'>
			<span class='comment-date'>2009-11-10 12:04:18</span>
			<span class='commenter-name'>Tinl</span>
			<div class='comment-body'>
				<span class='comment-title'>Jó meglátások de kíváncsi</comment>
				Jó meglátások de kíváncsi lennék a másik oldalra is. 47% az állítja hogy kevés információt kap? De semmit nem tudunk a 47% hozzáállásáról.  Pl:

1. Sokszor szerintem nem is kell az alkalmazottnak mindenről tudnia. Azért alkalmazott. Több tudás nagyobb felelősség. Persze azért tisztában kell lennie az alkalmazottnak a munkahelyének esetleges jövőbeni helyzetéről, de sajnos bizonyos információkat csak letisztult/szűrt formában szabad tudtára adni. Minél több infó nagyobb kombinálásra ad lehetőséget ami nincs jó hatással a teljesítményre.

2. Gyér tapasztalataim szerint ez az 5 kérdés soha nem merül fel a dolgozókban egyszerre. Ami a legtöbbször érdekli az alkalmazottat hogy mennyire vannak megelégedve vele? Nem mindig azért mert kíváncsi arra hogy az múltban megtett erőfeszítései sikert értek el hanem hogy biztosított e a jövője. Ami a legkevésbé az hogy mekkora a költségvetése és min kellene változtatnia. A mikorra kell befejeznem a munkát pedig azért érdekes kérdés mert előfordulhat hogy pont fordítva sül el. Minek sietnem ha van még ennyi időm a leadásig? :)

3. Ez is kapcsolat függő. Olyan alkalmazott aki nem a szociális kvalitásairól híres az simán elgubbaszt egyedül a munkájával úgy hogy kicsit sem képes csapattal együtt dolgozni. Lásd (Office space - mókus esete).

4. Sajnos a tapasztalataim szerint nagyon kevesen érdeklődnek ez iránt.  Nem azért mert nem kap infót róla hanem azért mert egyáltalán nem érdekli. Lehet hogy folyamatos tájékoztatás során sem foglalkozna vele. Igazából azon túl hogy befejezte a munkát onnantól már nem az alkalmazott dolga hogy hogyan viszonyul a megrendelő a kész termékhez. Sajnos ez gyakran így van pedig nem kellene.

Talán negatívra sikerült a hozzászólás de picit egyoldalúnak érzem ezt az utálom a főnököt cikket. Bár szó sem volt róla hogy objektívek lesznek a pontok :)
 
			</div>
		</div>
		</div>