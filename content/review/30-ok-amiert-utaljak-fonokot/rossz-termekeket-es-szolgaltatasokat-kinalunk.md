---
title: "Rossz termékeket és szolgáltatásokat kínálunk - 15. ok, amiért utálják a főnököt"
kind: article
created_at: 2009-11-16 06:55:12 +0000
author: "Takács Ottó"
published: true

---
__Az alkalmazottak 56%-a úgy gondolja, hogy a vállalatuk rossz minőségű termékeket és szolgáltatásokat kínál.__

Ahol bevezették a magas fokú minőségbiztosítási rendszereket ott a dolgozók véleménye szerint romlott a termékek minősége. De nem a minőség romlott, hanem az emberek érzékenysége fokozódott. Bár a minőség joggal vált a legtöbb vállalat kulcsfontosságú szervezeti célja, sok alkalmazott __túlságosan__ kritikus lett a cégével szemben.

__A színvonaltalan árukat kínáló cégeknél az alkalmazottak is elégedetlenek__; jelentősen csökken a motivációjuk, ha rájönnek, hogy a vezetők nem a minőség elkötelezett hívei. Ha az emberek úgy érzik, főnökeik nem törődnek a termékek vagy szolgáltatások tökéletesítésére, ők sem fognak energiát fecsérelni a minőségi munkára.

A hibás vezetői hozzáállás tehát hosszú távon minőségromláshoz, rossz ügyfélszolgálathoz, végül pedig a vállalkozás lesüllyedéséhez vezet.

__Az emberek szeretnek büszkék lenni saját munkájukra és vállalatuk teljesítményére.__ Ez a büszkeség csorbul.

Megoldások:

1. __Vizsgáljuk ki a problémákat!__
2. __Mondjuk el és mutassuk is meg, hogy a minőség elkötelezett hívei vagyunk!__
3. __Valljuk be ha gond van!__

Megalapozatlan aggályok esetén:

1. __Mutassuk meg munkatársainknak a vevőelégedettségi  adatokat!__
2. __Azonosítsuk, hogy mi a fontos a vevők számára!__ Ha rendelkezésükre bocsátjuk a vevők preferenciáiról szóló felmérések adatait, hozzáigazíthatjuk saját szempontrendszerünket a valós igényekhez.
3. __Kövessük nyomon a vevőelégedettségi mutatókat!__
4. __Vegyük szemügyre a konkurenciát!__
5. __Nyújtsunk józan képet!__ Ne torzítsuk el a valós adatokat!

<div class='old-comments'></div>