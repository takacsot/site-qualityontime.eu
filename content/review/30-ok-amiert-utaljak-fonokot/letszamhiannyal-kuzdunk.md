---
title: "Létszámhiánnyal küzdünk - 12. ok, amiért utálják a főnököt"
kind: article
created_at: 2009-11-04 10:07:43 +0000
author: "Takács Ottó"
published: true

---
__Az alkalmazottak 58%-a azt állítja, hogy létszámhiány van az osztályán.__


Például: Egy 200 főt foglalkoztató cég esete. A felmérés tanulsága szerint az alkalmazottak úgy érezték, hogy a vállalat elmúlt néhány évben tapasztalt növekedése kemény munkájuknak köszönhető. Meg voltak győződve róla, hogy a cég létszámhiánnyal küzd, holott az ágazatban rendelkezésre álló munkaerő-ellátottsági tanulmányok alapján valójában a szervezet túl sok embert foglalkoztatott. Az alkalmazottak hozzászoktak a viszonylag enyhe munkahelyi terheléshez, mégis úgy érezték, túl sokat kell dolgozniuk. A vezetőségnek komoly gondot okozott, hogyan elégítse ki a jutalmat váró emberek igényeit, amikor valójában nem mutattak fel számokban is kifejezhető kimagasló eredményt. (Ottó – Ó! Igen ezt én is érzem!)


Főnök szemszögéből: Az alkalmazottak többek között az alábbi okok miatt érezhetik úgy, hogy túl vannak terhelve:

1. A személyzet lassan tud alkalmazkodni a technológiai változásokhoz. Elavult kézi eljárások helyett automatizált, informatikai megoldásokat használjunk. Úgy érezték, hogy munkahiánnyal küzdenek, holott nem több munkatárssal, hanem továbbképzésre vagy jobban képzett alkalmazottakra volt szükség.
2. A munkaerő-politika nem követi az üzleti modellben bekövetkezett változásokat.
3. A kereslet gyorsabban változik, mint a kínálat.
4. Túlzásba vitt leépítés.
5. A szükséges képességek változása.

Pszichológiai háttér: az emberek munkahelyükön arra törekszenek, hogy fokozatosan érjenek el egy olyan kényelmi állapotot, amelyben egyensúlyban áll a tőlük megkövetelt munka mennyisége és a fizetésük. Ez a kényes egyensúly felborulhat, ha csökkentjük a fizetésüket vagy több munkát követelünk tőlük, változatlan bérért. Ha a kényelmi szintet megbolygatjuk, elégedetlenkedni kezdenek, és vagy a munkamennyiség csökkentésével vagy fizetésemeléssel szeretnék helyrebillenteni az egyensúlyi állapotot. A túlterheltséget nem lehet objektíven mérni. Az emberekben tudat alatt mégis kialakul saját elképzelésük arról, hogy adott összegért mennyi erőfeszítés várható el tőlük. Minden vezetőnek számolnia kell azzal, hogy emberei érzékenyen reagálnak, ha belső mérlegük kileng az egyensúlyi állapotból.


Megoldások:

1. __Reális elvárásokat támasszunk!__ Tudassuk az emberekkel felvételükkor és utána rendszeresen, hogy a munkamennyiség a vállalkozás és a vevők szükségleteitől függ! Szóljunk előre, ha az év bizonyos időszakjaiban várhatóan elfogultabbak lesznek, mint máskor!
2. __Kérdezzük meg alkalmazottainkat a munkamennyiségről!__ Kérjük ki a véleményüket négyszemközt folytatott beszélgetések és alkalmazotti felmérések keretében! Természetesen ne feledkezzünk meg arról, hogy előfordulhat: saját kényelmük érdekében, nem valódi szükségből fakadóan kérnek létszámbővítést.
3. __Vizsgáljuk felül rendszeresen beosztottaink helyzetét!__
4. __Képezzük át embereinket!__
5. __Alkalmazzunk kisegítő munkaerőt!__


<div class='old-comments'></div>