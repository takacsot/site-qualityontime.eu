---
title: "Csapnivaló főnököm van - 10. ok, amiért utálják a főnököt"
kind: article
created_at: 2009-10-28 09:38:24 +0000
author: "Takács Ottó"
published: true
tags: management,review
---
__Az alkalmazottak 53%-a azt állítja, hogy főnöke nem motiválja.__


Karrierje során mindenkinek kijut legalább egy rossz főnök. Miért ritka a jó főnök?:

1. Kemény dió a vezetés. Nehéz feladat nap mint nap motiválni egy csapatot és kezelni minden munkaügyi és emberi problémát. Kevesen tudják mindegyik feladatot ugyanolyan jól teljesíteni.
2. A Peter-elv: A szervezeteknél gyakran azokat léptetik elő, akik jó eredményeket hoznak a szakmai munkájukban, nem pedig azokat, akik jó vezetői és kommunikációs képességekkel rendelkeznek.
3. Rossz munkaerő-felvételi szempontok. Munkaadók ritkán gondolnak arra, hogy jó vezetői képességű jelentkezőket alkalmazzanak. A szakértelem az elsődleges szempont. Ritkán figyelnek a mások motiválásának képességére, jó problémamegoldó készségre vagy érzelmi intelligenciára.
4. A jó vezetés elismerésének hiánya. A vezetők fizetésemelésre és előléptetése ritkán függ attól, mennyire vezetik jól az embereiket.
5. A képzés hiánya. A legtöbb szervezett nem biztosít megfelelő képzést vezetőinek.
6. A jó szerepmodellek hiánya. Gyakori, hogy vak vezet világtalant.

Pszichológiai háttér: Kevés ember tudja jókedvét és lelkesedését megőrizni, ha rossz főnökkel kell együtt dolgoznia. Ha nem tisztel és értékel minket, ha nem hoz igazságos döntéseket, romlik a teljesítményünk.


Az újabb vezetési magatartáselméletek szerint két alapvető vezetői stílus létezik: a feladatorientált és az emberközpontú. A **feladatorientált** vezetők azzal motiválják az alkalmazottakat, hogy megmutatják nekik, hogyan érhetnek el értékes célokat. A **emberközpontú** vezetők ezzel szemben támogató környezet megteremtésével növelik az alkalmazottak motivációját és elégedettségét. Mindkét stratégia lehet hatásos.


Másik kutatás szerint, a vezetők akkor hatékonyak, ha meg tudják győzni embereiket arról, hogy ha keményen dolgoznak, el fogják érni a kitűzött célokat , és arról, hogy siker esetén nem marad el a teljesítménnyel arányos jutalom sem.


Megoldások. Az alábbi hét tanács hozzájárul, hogy jobb főnökké váljunk:

1. __Kezeljük tisztelettel és méltósággal embereinket!__
2. __Vonjuk be alkalmazottainkat a döntésekbe!__
3. __Adjunk hatalmat beosztottaink kezébe!__
4. __Közöljük világosan utasításainkat!__
5. __Hallgassunk, hallgassunk, hallgassunk!__
6. __Vegyük tudomásul, hogy munkakörünknek az is része, hogy „emberi problémákat” kell megoldanunk!__
7. __Személyesen ismerjünk el minden jó teljesítményt!__


<div class='old-comments'></div>