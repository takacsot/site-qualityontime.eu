---
title: "A vezetőség nem tisztel minket - 7. ok, amiért utálják a főnököt"
kind: article
created_at: 2009-10-07 20:20:26 +0000
author: "Takács Ottó"
published: true
tags: review,management
---
*Az alkalmazottak 46%-a úgy véli, hogy vállalatuk nem kezeli őket kellő tisztelettel.*

Főnök szemszögéből:  
Ha azt szeretnénk, hogy embereink felnőttként viselkedjenek, akkor felnőttként is kell kezelnünk őket. Nem várhatunk el tiszteletet olyanoktól, akiket nem tisztelünk. Például a következő jelenségek utalnak a tisztelet hiányára:

* A vállalat felső vezetőinek fenntartanak külön parkolóhelyet, de másoknak nem nagyon.
* A vezetők nem mutatják be a kisegítő személyzetet vagy kollégáikat a látogatóknak.
* A látogatókat sokáig várakoztatják a recepción.
* A recepciós nem tesz semmit a látogatók kényelméért.
* Ritkán hallani olyan egyszerű szavakat, mint „kérem”, vagy „köszönöm”.

Pszichológiai háttér:   
Legalább 4 okkal magyarázható:

1. **Eltérő nézőpontok:** Lásd előző problémát.
2. **Tükrözés:** Tükrözésnek nevezzük azt a jelenséget, amikor a felső szintek viszonyai továbbgyűrűznek az alsóbb szintek felé. A „fejétől bűzlik a hal” jellegű klisék igazak. Azok a középvezetők pedig, akiket nem tisztel a főnökük, lekezelően fognak bánni **saját** beosztottaikkal. A tiszteletlenség gyakorlata továbbgyűrűzik, tükröződik az egész szervezetben és a vállalati kultúra részévé válik.
3. **Bizonytalanság:** Az alkalmazottak tiszteletlen kezelésének harmadik lehetséges oka, hogy a vezető bizonytalanságát képességiben és azt leplezendő lekezelően bánik beosztottaival.
4. **Az alkalmazottakat nem becsülik meg:** Tiszteletlenséget eredményez az is, ha a vezetők költéségtényezőként, nem pedig bevételgeneráló erőforrásokként tekintenek az alkalmazottakra. Az egészséges szervezetek felső vezetői tudják, hogy az alkalmazottak alkotják vállalkozásuk motorját, éppen ezért értékként tekintenek rájuk.

Megoldások

1. **Tartsuk tiszteletben az alkalmazottak magánéletét!**
2. **Ismerjük meg az embereinket!**
3. **Kommunikáljunk egyénileg alkalmazottainkkal!** Ne küldjük olyan körleveleket, amivel az összes alkalmazottat megfenyegetjük vagy leteremtjük (Na ige! Erről tudnék mesélni és is!)
4. **Egyénileg és ne csoportosan fegyelmezzünk!**
5. **Vegyük tudomásul, hogy a munkahelyen túl is van élet!**
6. **Kezeljük felnőttként az alkalmazottakat!**
7. Ne feledjük az aranyszabályt! **Tanúsítsunk annyi tiszteletet alkalmazottaink irányába, amennyit várunk tőlük!**


<div class='old-comments'></div>