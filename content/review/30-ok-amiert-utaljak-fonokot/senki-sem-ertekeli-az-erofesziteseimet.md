---
title: "Senki sem értékeli az erőfeszítéseimet - 4. ok, amiért utálják a főnököt"
kind: article
created_at: 2009-09-20 22:02:06 +0000
author: "Takács Ottó"
published: true

---
<p>Az alkalmazottak 43%-a azt állítja, hogy nem ismerik el érdemei szerint.<br><br>Az alkalmazottak úgy érzik, több fizetést, jobb juttatásokat érdemel meg a munkájáért, mint (például) az új alkalmazottakat. Nem csak nagy cégeknél siklanak el el a vezetők az elismerésre méltó teljesítmények fölött.<br><br>Frusztráló, ha úgy érzik, semmibe veszik lelkiismeretesen végzett munkájukat. Mindenki bátorításra, pozitív visszajelzésre vágyik és rosszul esik, ha elmarad, különösen mikor</p><ul><li>jól dönt</li><li>körültekintően vállal üzleti kockázatot</li><li>fontos észrevételeket tesz egy megbeszélés során</li><li>innovatív ötletekkel rukkol el</li></ul><p>Sok vezető az alábbiak valamelyike miatt nem ismeri el az alkalmazottat</p><ol><li>Azt hiszik, hogy bármit megtehetnek velük.</li><li>Költségtényezőnek, nem pedig befektetésnek tekintik alkalmazottaikat.</li><li>Nem tudják, hogy milyen fontos a dicséret és elismerés az alkalmazottnak</li><li>Nem rendelkeznek elegendő érzelmi intelligenciával.</li><li>Nem tudják, hogyan kellene köszönetet mondani az alkalmazottaknak vagy megdicsérni őket anélkül, hogy leereszkedőnek tűnne a viselkedésük.</li><li>Őket sem ismerte el soha a saját főnökük</li></ol><p>Pszichológiai háttér: Gazdag az irodalom ebben a témakörben. <strong>A pozitív megerősítés növeli annak esélyét, hogy az adott magatartás a jövőben újra megismétlődik.</strong><br><br>Ugyanakkor nem minden pozitív megerősítés ér el eredményt: <strong>éves prémiumok inkább juttatásnak érzik mintsem elismerésnek</strong>.<br><br><strong>Egy őszinte, megfelelő dicséret sokkal jobb</strong>. És m ilyen olcsó eszköz! :)<br><br>Megoldások</p><ol><li><strong><a href="/review/helyzetfuggo-vezetes-kenneth-blanchard">Csoportos elismerés helyett alkalmazzuk az egyéni elismerés módszerét!</a></strong>&nbsp;</li><li><strong>Az egyéni elismeréshez társuljon megfelelő személyes üzenet!</strong> Akár egy pár jó szó, írásban.</li><li><strong>Mindig azonnal ismerjük el a teljesítményt!</strong> A pozitív megerősítés akkor a leghatékonyabb. Kapd rajta alkalmazottaidat, hogy jól dolgoznak!</li><li><strong>Tanítsuk meg a cég minden vezetőjét, hogyan adjanak pozitív visszajelzést!</strong></li><li><strong>A pozitív visszajelzés legyen a teljesítményértékelési folyamat része!</strong> <em>Amit mérünk az elérjük!</em></li><li><strong>Adjunk visszajelzést a visszajelzésről!</strong> Azaz a felsővezetés adjon pozitív visszajelzést a visszajelzésekről!</li><li><strong>A felső vezetés szolgáljon szerepmodellként!</strong>&nbsp;</li></ol>

<div class='old-comments'></div>