---
title: "Többiekkel kivételeznek - 5. ok, amiért utálják a főnököt"
kind: article
created_at: 2009-09-23 06:36:00 +0000
author: "Takács Ottó"
published: true

---
_Az alkalmazottak 53%-a úgy véli, hogy a vállalatuknál igazságtalanul alkalmazzák a személyügyi irányelveket és eljárásokat._

Például a különböző életkorú embereknek más jogaik vannak. A fiataloktól túlórát, feszes határidőt várnak el, de az idősebbek elmehetnek korán a gyerekekért.

Az alkalmazottak azzal az elvárással helyezkednek el, hogy munkahelyen mindenki azonos elbánásban fog részesülni. A leggyakoribb panaszok:

* A dohányosok tarthatnak cigiszünetet, míg a nem dohányzóknak folyamatosan dolgozni kell.
* Néhány részegről akkor mennek szabadságra, amikor akarnak, máshol csak meghatározott időben.
* Néhol szabadon érkeznek, máshol meg pontos érkezést várnak el.
* Nem mindenki húzza ugyanúgy az igát ugyan azért a pénzért.
* Valaki hosszú ebédidő, másnak pontosan kell visszajönniük.
* A jó emberekre -- például rám -- hárul a munka nagy része, mert a főnökök tudják, hogy én biztosan elvégzem, megfelelő minőségben.

_Ha a vezetőség igazságtalanul alkalmazza a személyügyi irányelveket, elveszítik a vezetőkbe vetett bizalmat_, nehezteli kezdenek a munkatársaira, elszáll a munkakedvük. Nemtől, vallástól, bőrszíntől függetlenül egyenlő módon kell bánnunk velük. _Ez azonban nem jelenti azt, hogy minden alkalmazottat pont ugyanúgy kell kezelni._

Tökéletesen elfogadható, ha a kiemelkedően teljesítő munkatársak különleges juttatásokat kapnak. Az is része, hogy különböző munkakörökben dolgozó munkatársakra különböző munkahelyi szabályok érvényesek.

Pszichológiai háttér:   
Az embereknek fontos, hogy úgy **érezzék**: megbecsülést kapnak kemény munkájukért és jó teljesítményükért. Ha azt tapasztalják, hogy mások külön juttatásokat és előjogokat kapnak, az egyenlőtlen bánásmód keserűvé és elégedetlenné teszi őket.

Stacey Adams méltányosság-elmélete szerint az alkalmazottak **egyensúlyra** törekednek a kollégáikkal a munkájukba fektetett ráfordítást, valamint a nyereség egymáshoz viszonyított aránya tekintetében. Frusztrálja őket, ha az arány rosszabb, mint másoknál. Ezen aránytalanságot az alábbi öt módszer valamelyikével próbálják meg kiegyensúlyozni:

1. *A ráfordítás csökkentése.* Kevesebb energiát fektetnek munkájukba.
2. *A saját nyereség növelése.* A dolgozó nyereségét valójában csak a vállalat tudná növelni. Ha a cég valami miatt nem teszi, akkor **gondolatban felértékeli a fizetését**. Máshol dolgozó, kevesebbet kereső vagy többet dolgozó barátaihoz hasonlítja. (Nálunk pl. fontos ilyen tényező, ami mellett alkalmazottak elsiklanak: az ebéd benne van a munkaidőben)
3. *Mások ráfordításának növelése.* Mások vélt vagy valós érdemeibe kapaszkodnak. "Régen sokat dolgozott, most megérdemel egy kis lazítást."
4. *Mások nyereségének csökkentése.* Mások alatt vágni a fát.
5. *Távozás.* Ha a fentiek egyike sem enyhíti az alkalmazott frusztrációját, akkor kilép az állásból

Megoldások

1. **Merev szabályok helyett a rugalmasságot támogassuk!**
2. **Mondjuk ki nyíltan, hogy a rugalmasság elvét valljuk!**
3. **Kerüljük a szakszervezeti mentalitást!** A szakszervezeti mentalistás arra irányul, hogy a juttatások a munkahelyen eltöltött idő és ne a teljesítmény függvényei legyenek.


<div class='old-comments'></div>