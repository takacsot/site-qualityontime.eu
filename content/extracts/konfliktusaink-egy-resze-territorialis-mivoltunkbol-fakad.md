---
title: "Konfliktusaink egy része territoriális mivoltunkból fakad "
kind: article
created_at: 2011-10-07 13:20:47 +0000
author: "Takács Ottó"
published: true
tags: extracts
---
„Az ember territoriális lény, akár tetszik, akár nem.” –

Vadászterület-modell bemutatása során elhangzott, hogy munkaköri leírásunk, felelősségi körünk jelöli ki vadászterületünket a munkahelyen. A __személyközi problémák gyakran abból adódnak, hogy az emberek területei közti „senki földjén” – egyébként elég jól bejósolhatóan – konfliktuszónák alakulhatnak ki.__ Ha ezekre a zónákra tudatosan ráirányítjuk a reflektorfényt, a résztvevők alacsonyabb mértékű érzelmi bevonódás mellett képesek a konfliktusokat feloldani.

A __mátrix szervezetek ebből a szempontból igazi aknamezők__ – tette hozzá. Nem lehet mindent rögzíteni a munkaköri leírásban, óhatatlanul kialakulnak lefedetlen területek. Egyes helyeken tülekedés van, másokat eszébe sincs senkinek benépesíteni. És minél komplexebb a struktúra, annál több ilyen zóna bukkan fel.

<!--break-->

[Original](http://tudatosvezetes.blogspot.com/2011/10/konfliktusaink-egy-resze-territorialis.html)

<div class='old-comments'></div>