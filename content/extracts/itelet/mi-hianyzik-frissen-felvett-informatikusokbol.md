---
title: "Mi hiányzik a frissen felvett informatikusokból?"
kind: article
created_at: 2010-07-12 09:22:20 +0000
author: "Takács Ottó"
published: true
tags: extracts
---
Zseniális összefoglaló. Sajnos ezen érveket csak azok veszik észre, akik nem csak a saját munkájukat végzik, hanem másokkal dolgoznak. Meg kell küzdeniük az ifjú titánikkal, akik még nincsenek megzabolázva. Valami olyan hasonlatra gondolok, mint az igáslovak és versenylovak. Attól, hogy fiatal csikóként robbanékony és energikus vagy a szántóföldön csak igáslóként érsz el eredményt. Ha nem tudsz rendesen ekét húzni nem biztos, hogy eljutsz a versenypályára, hiszen addig levágnak és kolbász leszel!

<!--break-->

>1. Az informatikus van a felhasználókért, és nem a felhasználók az informatikusért. Az IT manapság (kivétel a direkt IT-val foglalkozó cégeket) szolgáltatás. Vagyis az IT támogatja az üzletet. Az IT költségeket a cég az üzleti tevékenységével termeli ki, tehát elég világos ki van kiért.
>2. Nem okoskodó emberekre van szükség, hanem olyanokra, akik határidőre teljesítenek. A fizetésedet a teljesítményedért kapod!
>3. Az informatikus dolga nem csak abból áll, hogy biteket reszeljen. Ezen kívül még jól kell kommunikálnia, felhasználókat kezelnie, kellően   dokumentálni, felvenni a telefont, projektekben részt venni, és megszervezni saját munkáját.
>4. A felhasználó nem ért az informatikához, és ez így van jól. Ha értene, akkor nem lenne szükség informatikusra. Mindig erre gondolj, ha egy felhasználó tudatlansága felháborít!
>5. Ne várd el mindenkitől, hogy tökéletes legyen. Emberek vagyunk, szoktunk hibázni. Te is szoktál hibázni. Ezért légy türelemmel ha mást rajtakapsz. Inkább segíts neki, okozz neki egy jó napot.
>6. Valamiért az informatikusok szeretnek mindent úgy kezdeni, hogy hogyan NE csináljuk. Pedig inkább az a kérdés, hogy hogyan CSINÁLJUK, de ennél is fontosabb hogy MIÉRT. 

[Mi hiányzik a frissen felvett informatikusokból?](http://pasztor.freeblog.hu/archives/2008/09/26/Mi_hianyzik_a_frissen_felvett_informatikusokbol/)

<div class='old-comments'></div>