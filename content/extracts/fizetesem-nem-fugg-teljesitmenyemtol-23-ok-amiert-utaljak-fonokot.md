---
title: "A fizetésem nem függ a teljesítményemtől  - 23 ok, amiért utálják a főnököt"
kind: article
created_at: 2010-06-26 20:14:02 +0000
author: "Takács Ottó"
published: true
tags: extracts
---
__10-ből 7 alkalmazott azt állítja, hogy bére nem függ a teljesítményétől.__

Kutatásainkból az derült ki, hogy a termelő és a szolgáltató vállalatok alkalmazottai egyaránt fontosnak tartják, hogy szoros kapcsolat legyen munkahelyi teljesítményük és fizetésük között. A legtöbb szervezetnél azonban nem igazán működik a teljesítményarányos bérezés. Ennek hiánya rontja az emberek motivációját, hiszen úgy vélik, mindegy, hogyan dolgoznak, így is, úgy is ugyanannyi lesz a fizetésük. A teljesítményarányos bérezésre törekvő szervezeteknek nincs könnyű dolguk, ugyanis sok esetben nehéz meghúzni a vonalat a jól és kimagaslóan dolgozó alkalmazottak között.  Sok munkakörben nem lehet objektíven mérni az egyéni teljesítményt.

Néhány szervezet azzal a kevés sikerrel kecsegtető megoldással próbálkozik, hogy nyereségkiosztó programok keretében a cég sikerétől teszik függővé az alkalmazottak részesedését. A legtöbb ember azonban nem elégedett ezzel a rendszerrel, mert nagyon csekély összefüggést látnak a saját teljesítményük és a szervezett nyeresége között.

A teljesítményarányos bérezésre törekvő szervezeteknek három fő kihívással kell szembenézniük:

1. __A jól teljesítők elidegenedése:__  A szervezeteket aggasztja, hogy ha egyeseknek fizetésemelést adnak, másoknak pedig nem, akkor megsérthetnek, sőt távozásra ösztönözhetnek néhány jól dolgozó alkalmazottat.
1. __Szubjektív mérce alkalmazásának kényszere:__ Objektív mérce híján a vezetőkre hárul a teljesítményértékelés, ami sok bonyodalommal járhat.
  - __Hírnév__: Az értékelők hajlamosak beosztottuk tényleges munkahelyi teljesítménye helyett a róla alkotott általános, átfogó képre alapozni a véleményüket.
  - __Előítélet__: Az értékelést befolyásolhatják a vezetők nemi, faji, etnikai vagy szexuális előítéletei.
  - __Engedékenység__: Sok vezető hajlamos valamenyi beosztottjának kiválló értékelést adni.
  - __Egyéni elfogultság__: A vezetők nem egyforma szigorral alkalmazzák az értékelést. Ha valaki olyan vezető csapatában dolgozik, aki ritkán ad kiválló értékelést, az soha nem fog tekintélyes fizetésemelést kapni.
  - __Elosztási kényszer__: Az engedékenység és a hírnév problémájának elkerülése érdekében gyakran az értékelések elkerülése kényszerítik a vezetőket.
1. __Az objektív alkalmazásának nehézségei__: Az objektív teljesítményértékelési rendszerek alkalmazó szervezetek az alábbi gondokkal szembesűlhetnek:
  - __A körülmények hatása__. Pl.: egy értékesítő felvetette, hogy sikerességének mérésekor figyelembe kell venni, hogy az ő értékesítési területe sokkal kisebb, mint a cég többi értékesítőjéé.
  - __Nem egyértelmű szempontok__: Pl.: egy gépjármű-biztosítási társaság kárrendezője nem tehet arról, hogy rengeteg nagy összegű kifizetést kellet megejteni, hiszen előző télen szokatlanul sok hó miatt sok baleset történt.
  - __Hiányosságok__: Pl.: utólag kitöltendő kérdőív alapján ítélni kérdéses, hiszen sokan nem küldik vissza, és amikor igen, akkor tipikusan az elégedetlen vásárlók teszik.
  - __Hibás szempont__
  - __Egyéni mérce helyett csoportos__: Sok szervezet a csoport teljesítménye alapján ítéli meg az egyéni teljesítményt.
  - __Őszintétlenség__: Sok helyen nem csak a vezető, de a munkatárs is értékeli az alkalmazottat. Önző okok miatt előfordul, hogy nem őszinték ezek az értékelések.

Mindegy, hogy a fenti okok közül melyik áll a háttérben, ha az emberek úgy tapasztalják, hogy teljesítményük és fizetésük nem áll összhangban, akkor alulmotiváltak lesznek.

Viktor Vroom elvárás elméletéből levezethető, hogy ha valaki nem hiszi, hogy munkájának színvonalán is múlik a fizetése, akkor alacsony lesz a motivációs szintje.

Megoldások:

1. __Fejtsük ki egyértelműen a teljesítményarányos bérezéssel kapcsolatos álláspontunkat!__ Rengeteg jó okot találhatunk, miért __ne__ alkalmazzunk teljesítményarányos bérezést:
  - Nincs jelentős különbség az alkalmazottak teljesítménye között.
  - Túl nehezen mérhetőek a teljesítménybeli különbségek
  - Nem jut elég pénz, ha elég nagy különbség legyen az átlagos és átlagon felüli teljesítményüek fizetése között.
  - A teljesítményarányos bérezés ellenkezik a vezetőség elveivel.

  Az alkalmazottak azonban sokszor azt feltételezik, hogy átlagon felül teljesítő munkatársaik nagyobb fizetésemelést kapnak, mint a többiek. Ezért érdemes kinyilvánítani akarunk-e vagy sem ilyet.
1. __Értékeljük a vezetők teljesítményértékelési szokásait!__ A vezetők gyakran szabotálják a szervezet teljesítményarányos bérezési kísérleteit azzal, hogy csoportuk valamennyi tagját felértékelik.
1. __Tanítsuk meg a vezetőknek, miként beszéljenek a fizetésről!__ "Sajnos csak 5% emelésre van keret" helyett "Örömmel értesítjük, hogy kimagasló teljesítményéért 5%-kal emeljük a fizetését"
1. __Alkalmazzunk objektív teljeítménymutatókat!__ (Könnyű mondani - Ottó)
1. __Kezeljük óvatosan a 360 fokos értékelés eredményeit!__ nem ajánlott 360 fokos értékelések eredményeire alapozni az olyan személyügyi döntésekben, mint a fizetésemelés, az előléptetés, a próbaidő vagy a felmondás
1. __Alkalmazzunk többféle mutatót!__

<div class='old-comments'></div>