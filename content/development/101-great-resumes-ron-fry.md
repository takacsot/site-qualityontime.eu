---
title: "101 Great Resumes - Ron Fry"
kind: article
created_at: 2011-10-23 20:13:43 +0000
author: "Takács Ottó"
published: true
tags: review,resume,management,development
---
![101 Great resume](http://moly.hu/system/covers/normal/covers_149906.jpg?1317986029)
Éppen aktuálissá vált a munkakeresés. Nem munkahelyi okokból, hanem családiból. Feleségem előléptetést ért el Luxemburgba. Szóval én is leporoltam a régi Cv-met és aktualizáltam. 

Ám az viszonylag régen volt. Arra ugyan ugyan figyeltem, hogy __folyamatosan összegyűjtsem a nyers adatokat a saját eredményeimről, és fontosabb feladataimról__, de az még csak nyers adat. Formába kellett öntenem.

Másik részről pedig egy másik országba adom majd le az önéletrajzomat. Más ország és más szokások. Abból indultam ki, hogy az amerikai CV szokások valószínűbben vállnak be, mint a magyarok.

Harmadrészt pedig nem is tudom, hogy mire hegyezzem ki az önéletrajzot. Vezetői, menedzseri tapasztalatom a legaktuálisabb. Igazából ezt a vonalat szeretném folytatni. De Luxemburgban elég nagy az igény, hogy egy vezető tudjon folyékonyan franciául, vagy németül. Ez nekem nincs meg. Emiatt úgy tűnik, hogy inkább programozói változatot kell készítenem. Szerencsére heti szinten benne vagyok mind a mai napig a fejlesztésben, emiatt nem lesz gondom. 

Szerencsére elektronikus formában megvolt az e könyv. Eddig el sem olvastam. De most elővettem.

Véleményem alapvetően pozitív, még ha nem is kiemelkedő. Az biztos, ha valaki nincs képben az önéletrajzokkal annak elejétől a végéig hasznos a könyv. Nekem kevésbe, mert én már a karrierem elején odafigyeltem, hogy jó és hasznos CV-ket készítsek. Vezetőként százszámra olvastam mások önéletrajzait (tudom mi hiányzik egy átlagos fejlesztő önéletrajzából - borzalmasokat írnak).

Rengetek jó tanács és tipp. Látszik, hogy komoly tapasztalattal rendelkező szakemberek írták. 

De számomra az igazi érték most a 101 példa önéletrajzok voltak. Informatikus ugyan kevés volt, de nem is az a lényeg. A szófordulatok, stílus (főleg, hogy angol) nagyon hasznos volt. Bevallom őszintén, hogy egy az egyben emeltem ki mondatokat pl. egy titkárnő vagy asszisztens önéletrajzából, annyira tetszett és annyira igaz volt rám is.

Olyan könyv, aminek referenciaként kell ott lennie a poncon. ha úgy hozza  sors, elő kell venni és aktualizálnunk magunkat.


<div class='old-comments'></div>