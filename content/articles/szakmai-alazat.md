---
title: "Szakmai alázat"
kind: article
created_at: 2009-08-20 16:10:15 +0000
author: "Takács Ottó"
published: true
tags: articles
---
<p>
  Az <strong>önfejlesztés</strong> jó cél. Ha komolyan veszi az ember, akkor előbb utóbb eljut arra a szintre, hogy annyira jónak képzeli magát, hogy <strong>nagyképűvé</strong> válik. El kell jutni az <strong>alázatig</strong>.
</p>
<!--break-->
<p>
  Velem akkor történt meg első alkalommal, amikor időgazdálkodási ismereteim hatására roppant <strong>produktív</strong> lettem. De mások a környezetemben nem lettek azok. Erre <strong>türelmetlen, és haragos</strong> lettem rájuk. Nem volt türelmes a bénázásukra. Hiszen lehet máshogy csinálni és én is képes voltam rá. És az időgazdálkodás csak a kezdet volt. Ugyan ezt éreztem programozás és menedzsment területén is.
</p>
<p>
  Most, 5-7 év elteltével már <strong>eljutottam az alázatig</strong>. Az időgazdálkodásban eljutottam oda, hogy nem kell hatékonynak és produktívnak lenni a nap minden percében, az év minden napján. Kell a lazítás, amikor csak "lenni" kell. Programozásban sokat segített, hogy kiváló emberekkel hozott össze a sors, több közülük jelenleg is kollégám. Menedzsment területén.... Nos, itt még nem tudom. Egyszerűen olyan kevés menedzserrel, vezetővel hozott össze a sors, hogy nem látom, hogy ők miért jobbak, mint én. Pontosabban azt látom, hogy nagyon tapasztaltak és sikeres menedzserek, de nem tudom miért és szerintem ők sem. Szerintem hiányzik belőlük a tudatosság. Hogy tudatosan tudják mit, miért csinálnak. 
</p>
<p>
  <strong>Az alázatig eljutni eredmény!</strong> Az én szakmai hitvallásom az alázatról: 
  
  <h3><strong>Legyél olyan jó a szakmádban, hogy aki jobb nálad az előtt nyugodt szívvel tudj meghajolni.</strong></h3>
</p>
<p>
  A szakmai ismeret nem abszolút. Egyszerűen lehetetlen, hogy mindenhez érts. Az ismeret, tudás mértéke emberről emberre változik. Van téma, amiben Te vagy a király és van amiben nem. A saját tudásod akkor éri el azt a szintet, ami már komolyan vehető, ha pontosan meg tudod mondani hol az ismereted határa. Azaz tudnod kell, hogy mi van még hátra!
</p>

<div class='old-comments'></div>