---
title: "Web Konferencia 2009"
kind: article
created_at: 2009-10-04 19:17:44 +0000
author: "Takács Ottó"
published: true
tags: 
  - it
---
Barátom és szak-kollégám. Sebi felhívta a figyelmem, hogy van olyan, hogy Web Konferencia. Kicsit későn szólt de szerencsére el tudtam menni. Ingyen volt és a [témák](http://web.conf.hu/2009/program) is érdekesek voltak.

<!--break-->

Hamar észre lehetett venni a helyet, mert sok olyan informatikus gyűlt össze, mint akikről a laikus is azt gondolja, hogy informatikus. Félreértések elkerülése végett, én nem gondolom, hogy ez baj, vagy akár azt, hogy én magam nem úgy nézek ki, de így egy tömegben látva sokkal szembetűnőbb volt. Viszont a feltűnő informatikus hölgyek roppan szépek és csinosak voltak. Le a kalappal előttük.

Összességében jó volt a szervezés és hangulat. Kicsit pörgős volt. Sajnos csak 45 percesek voltak az  előadások. Gyakran azt éreztem, hogy jobb lenne még 45 perc és akkor tudnánk olyan mélységében megtárgyalni a témákat, mint kellene. A töménység mellékterméke, hogy jegyzetelni lehetetlen volt, de elvileg hamarosan felteszik a fóliákat, amik legalább jók lesznek emlékeztetőnek. 

Lássuk azokat az előadásokat, amiken részt is vettem.

### HTML5: a flash halála vagy csak újabb fejezet a böngészőháborúban?

Vacilláltam, hogy meglessem-e a java teljesítménymérés előadást, de mivel napi szinten foglalkozom java-val most valami frissítőre vágytam. És ráadásul a html5 is érdekel, szóval adja magát a helyzet.

Maga a HTML5 nem hangzik olyan nagy dolognak, mint gondolnád. Összességében nem fogja kiváltani a flash-t még egy jó darabig. Még fejlődnie kell. De addig is lehet újratanulni a grafikai algoritmusokat teljesen az alapoktól.

### Termék életciklus és a verziókezelés

A verziók kezelése mindig probléma. Érdekesnek találtam a feature-önkénti branchek koncepcióját. Azt hiszem teszek egy kis próbát vele.

### Weboldal optimalizálás webanalitikai adatok segítségével 

Ne ezt bebuktam. Mikor beindítottam ezt az oldalt nagyon sok mindennek utánajártam, hogyan lehet a látogatottságot növelni, vagy optimalizálni a weboldalt. Nekem nem mondott sokat, de önmagában nagyon jó előadásvolt és az előadó hölgy roppant laza és közvetlen.

### CouchDB, a webre termett adatbázis 

Versengett a „Webfejlesztés Drupal alapokon” előadással, de végül ez győzött. Végül is nem akarok PHP-val foglalkozni, szóval amire van plug-in Drupal-ban az Ok, egyébként meg nyista.

CouchDB és barátai alapvetően más filozófiát követnek mint az SQL alapú relációs adatbázisok. Mindnek meg van a helye. Nem mondanám, hogy egyik helyettesíti a másikat. Egyszerűen másra jók. Mikor erre rájöttem, már tudtam hogy élőben is ki fogom próbálni.

### A katedrális és az antikvárium 

Talán a legérdekesebb előadás. A srác kicsit dilis, de nagyon bírtam az előadását. A [moly.hu](http://moly.hu/)-t mutatta meg megvalósítás oldaláról. Ruby on Rails-t használt teljes egészében. Nagyon tanulságos és gyakorlatias előadás volt. Minden mondatát fel fogom tudni használni.

A végén volt egy sorsolás azok között, akik regisztráltak a molyon. Tegnap este regisztráltam magam, hogy lássam, miről is szól. És.... nyertem. Megnyertem a [Prágai kocsmakalauz](http://moly.hu/konyvek/hagymasy-andras-pragai-kocsmakalauz) című könyvet. Jó helyre került.

### Turbó fokozat

Na ez kicsit bukás volt. Lexikálisan jó adatokat tartalmazott, de nem volt érdekes az előadás. Túlságosan tényszerű volt. Önmagában hasznos, de nem elég élvezetes. Sebaj, majd legközelebb jobb lesz az előadás stílusa is.


<div class='old-comments'>
		<div class='one-old-comment'>
			<span class='comment-date'>2009-10-06 00:46:10</span>
			<span class='commenter-name'>bolint</span>
			<div class='comment-body'>
				<span class='comment-title'>Detto</comment>
				Szia!

Ugyan ezeken az előadásokon vettem részt, és javarészt a véleményünk is egyezik, a 45 perc valóban kevés, amolyan étvágygerjesztőnek lenne elég (mondjuk egy nap 6 étvágygerjesztés kicsit sok, talán egy rendes ebéd lehetett volna...:) ).
További kellemes munkát.
			</div>
		</div>
		</div>