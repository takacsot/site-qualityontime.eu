---
title: "Robert Kiyosaki vs. Takács Ottó: A hibákról"
kind: article
created_at: 2010-09-14 09:23:24 +0000
author: "Takács Ottó"
published: true
tags: articles,siker,kiyosaki,cashflow,business
---
<!-- #Robert Kiyosaki vs. Takács Ottó: A hibákról -->

Kiyosaki Takács Ottó ellen. Miért természetellenes Kiyosaki elmélete a hibákról? Mi a helyes válasz?

<!--break-->

Kiyosaki a könyveiben, többek között a Cashflow négyszög-ben is hangsúlyozza, hogy hibázás fontos lépés ahhoz, hogy tapasztalatokat szerezzünk.

>Úgy tanultunk megjárni és biciklizni, hogy hibákat követtünk el. Azok az emberek, akiket a hibáktól való félelmük visszatart a cselekvéstől, mentálisan értelmesek lehetnek ugyan, de érzelmileg és fizikailag biztosan sérültek.

Egészen odáig is elmegy, hogy a hibázást egyenesen szükségesnek tekinti. Bennem az az érzés alakult ki, hogy a hibázás már-már dicsőség. Én vallom azt, hogy élettapasztalattal jár a bölcsesség. A nagy bölcsességhez több tapasztalatot kell szereznünk. Ha nem akarod megvárni öregkorodat, akkor __sokat és gyorsan kell hibáznod__. Egyértelmű, hogy Kiyosaki is ezt az elvet vallja. Komoly veszélyeket hordoz magában, ha ezt követjük. __Dicsőségé válik a bukás__. Természetesnek tekintjük. Belekezdünk valamibe és nem sikerül. Belekezdünk valami másba is és az sem sikerül. Majd egy harmadikba és negyedikbe. Tudjuk, hogy a sikertelenség természetes, sőt szükséges. Vigasztalod magad, hogy jól van ez így, hiszen Kiyosaki ezt mondja.

Ezzel szemben ott van a természetes evolúciós érvelés. __Az evolúció nem azt jutalmazza, aki elbukik, hanem azt, aki sikeres__. A természet azt emeli kis, aki sikeres. Aki nem belebukik az éhen hal vagy megeszik a farkasok.

A tanulással töltött időszak már elmúlt. Manapság rengeteg tudás áll a rendelkezésünkre, hogy mások sikertapasztalataiból tanuljunk. Rengeteg könyv van, ami összeszedte a sikeres élethez szükséges tennivalókat. Kedvenceim Brian Tracy (Maximális teljesítmény) és Stephen Covey (A kiemelkedően sikeres emberek 7 szokása). Ha nem tetszik a könyv, akkor fogj egy DVD-t vagy egy audiobook-ot ([Brian Tracy: A teljesítmény lélektana](http://www.qualityontime.eu/review/brian-tracy-maximalis-teljesitmeny)). Ha specializált ismeret kell, arra is találsz megoldásokat (lásd [Időforrás](http://www.qualityontime.eu/review/idoforras-doubravszky-gyorgy)).

Persze ez sem tökéletes. Ahhoz, hogy más ember hibáiból tanulj, kell egy nagy adag __alázat__. Alázat ahhoz, hogy elhidd a Te életeden is lehet változtatni mások sikerelveivel. Alázat ahhoz, hogy elfogadd mások tanácsát. De kell hozzá __kitartás__ is! Kitartás, hogy azokat a dolgokat is megtedd, amik elsőre teljesen őrültségnek hangzanak. Kitartást, hogy szokássá tedd és tapasztald jótékony hatásait. Talán a legkomolyabb hiányosság ebben az elméletben az, hogy a mások hibája nem olyan fájdalmas, mint a sajátunk. Ha __nem fáj eléggé__, akkor nem vésődik be olyan mélyen, hogy igazán tanuljunk belőle. Hiába mondod egy gyereknek, hogy forró a tűzhely, akkor is életében egyszer bele fog nyúlni a tűzbe, mert nem hiszi el annyira a szülői intelmet, mint a saját tapasztalatát.

De várjunk csak! __Kiyosaki is pontosan ezt mondja__:

>Sajnos az iskolában azt tanították, nem szabad hibázni. Tanult, értelmes emberek millióit bénítja meg a hibák elkövetésétől való félelem. Az egyik legfontosabb tanári tapasztalatom, hogy az __igazi tanulás szellemi, érzelmi és fizikai folyamat egyszerre__. Ezért mindig jobb tenni, mint tétlenkedni, mint passzivitásba burkolózni. __Ha cselekszünk és hibázunk, legalább megtanulunk valamit mentálisan, érzelmileg és/vagy fizikailag__. Aki mindig a helyes választ keresi, gyakran az "analízis-paralízis" nevű betegségbe esik, mely kór, úgy tűnik, számos művelt embert megtámadott. __Egy szó, mint száz, csak hibák által tanulhatunk__.

__Akkor most mi a fene van itt?__

Az van, hogy nincs ellentmondás. Kiyosaki is sikerre trenírozza tanulóit (mindenkit, aki könyveit olvassa). Az evolúcióban is benne van a bukás lehetősége. Ha nem próbálkozol változtatni, akkor nem adaptálódsz a környezethez és elpusztulsz, azaz elbuksz. Szinergia van.

A szinergia minden esetben több tényezőből tevődik össze. Ám hajlamosak vagyunk az egyik tényezőt kiemelni és az alapján élni. A szinergiában lévő egyensúly nélkül nem tudod megérteni és megélni a sikereket. ha csak a felére figyelsz, akkor el fogsz bukni (erre példa a Titok c. könyv meglepő sikere, hiszen ha a könyvet követed, akkor nagy valószínűséggel ugyan olyan szerencsétlen és sikertelen maradsz, mint előtte! - Erről még fogok írni). Többekkel beszélgettem Kiyosaki könyveiről (sajnos kevesebben olvassák, mint kellene) és majd mindenkiben benne maradt a hibázás szükségességének koncepciója. 

De nem a teljes kép. A teljes kép itt van kiemelve!



<div class='old-comments'>
		<div class='one-old-comment'>
			<span class='comment-date'>2011-07-29 15:51:35</span>
			<span class='commenter-name'>Stefan</span>
			<div class='comment-body'>
				<span class='comment-title'>Szükség van a hibákra. A</comment>
				Szükség van a hibákra. A sajátunkra és másokéra egyaránt. A hiba/bukás ha "csak azért is" energiákat szabadít fel belőlünk és növeli az elszántságunkat, akaraterőnket, céltudatosságunkat - akkor hatékonyabban KÜZDÜNK majd a jövőben. Szerintem ez a hibák hozománya. A hibán/bukáson a civilizált ember életében NEM lehet az evolúciós értelemben vett bukást (kiszelektálódást) érteni ami a gének továbbörökítésének sikertelensége és/vagy fizikai megsemmisülés. 
			</div>
		</div>
		
		<div class='one-old-comment'>
			<span class='comment-date'>2012-01-03 15:14:07</span>
			<span class='commenter-name'>Anonymous</span>
			<div class='comment-body'>
				<span class='comment-title'>Én a Kiyosaki jelenséget egy</comment>
				Én a Kiyosaki jelenséget egy nagyon jól összerakott marketinggépezetnek tartom. Virágzik is a hülyeség, és csak az orbitális baromságokat látom benne, ha leveszem a rózsaszín mázat róla.
Kiyosaki könyveit és mondanivalóját többen kritizálják azért, mert anekdotákra és mesékre koncentrál és kevés konkrét tanácsot ad, szerintem meg egyenesen drillezi bele az ember agyába a mondókáját, mert van olyan momentum, amit könyveiben többször leír. A guru azzal érvel, hogy művei inkább „motiváló eszközök”, melyek a pénzről gondolkodásra késztetik az olvasókat, mint lépésről lépésre vezető kalauzok a meggazdagodáshoz. Például soha nem beszél arról, hogy honnan lopjuk az első „eszközeinket”, amiből táplálkozunk, amit bérbe adunk, forgatunk stb. Emellett kiemeli ő, hogy a könyveit az olvasó számára "érdekesnek" szánja, ez pedig kizárja a túl sok technikai részlet beemelését, így számomra bóvli kategória, olyan esti lefekvés előtti olvasmány.
Kevesen tudják, hogy az ABC tévécsatorna 20/20 című műsorában 2006-ban Kiyosakit megbízták, hogy három vállalkozónak adjon tanácsot, hogyan szerezzenek pénzt. A három szereplő fejenként 1000 dollárt kapott, és húsz napjuk volt rá, hogy a lehető legtöbb haszonra tegyenek szert vele. Az első vállalkozó 24 százalékkal növelte tőkéjét, a második 54 százalékkal, (utóbbi a teljes összeget jótékonysági célra ajánlotta fel), a harmadik pedig az egészet elvesztette, mert olyan gépet rendelt belőle, amit nem tudtak húsz napon belül leszállítani. A szereplők szerint Kiyosaki soha nem adott konkrét tanácsot. "Csak annyit tesz, hogy felnyitja a szemedet a lehetőségre. Nem mondja el, hogyan kell azt kihasználnod." Kiyosaki válasza az volt, a kudarcnak fontos szerepe van a tanulásban. A műsor végén a narrátor megkérdezte: Van olyan, akinek tényleg tizennyolc könyvet kell elolvasnia a kudarc megtanulásához?
Szóval, maradjunk annyiban, hogy ő is a tipikus féligazságok mestere, semmi több, ezért nem fog a kapni soha közgazdasági Nobel-díjat. 

			</div>
		</div>
		</div>