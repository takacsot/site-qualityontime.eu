---
title: "12%, 800% vagy 100000%? Te mit választanál?"
kind: article
created_at: 2010-11-12 14:07:41 +0000
author: "Takács Ottó"
publish: true
tags: business,articles
---
Amerikai piacot nyitni csak egyszer lehet. Többet nem nyílik meg. Még pár hét van hátra, hogy részesülj ebből a lehetőséből. Passzív pénz! Nem kell érte dolgoznod.

Én tényleg csak az ellenségeimnek nem akarok erről szólni. A barátaimat meg nem szeretném kihagyni. (Ha még nem szóltam, akkor gyorsan keress meg, az én fejem sem káptalan! :) ) Képzeljétek, nem látja mindenki a lehetőséget olyannak, mint én. Ami arra késztetett, hogy ezt megírjam az, hogy valaki azt mondta: A kevesebbet jobban elhitte volna. 

__Az öt év alatti háromszorozódást simán elhitte volna. De a nyolcszoros eredményt nem!__

<!--break-->

Teljesen le voltam döbbenve. 

Miért nem hiszed el? Nem látod, hogy a cég már bizonyított? Nem látod a piacban a potenciált? Nem egy startup cégről beszélünk, de még messze nem olyan, ami elérte volna a teljes piaci potenciálját. És mindezt még érted is? Csak a befolyó pénz, ami elbizonytalanít? 

Tudatlanság nyomora
------------------------

Ezen gondolkoztam és rájöttem miért. 

Kicsik vagyunk. Kicsi emberek. Elnyomottak és kihasználtak. __Nem merjük elhinni a lehetőséget__, ami elénk került!

Csodálkozunk azon, ha a bankok a 7%-os kamatot akarnak nekünk adni. Arról nem beszélnek, hogy a kamatszintet csak pár hónapig tartják, majd lecsökkentik a béka segge alá.

>["Szörnyű igazság a bankbetétről: 1992 és 2007 közt a magyar bankok hosszútávra lekötött bankbetétei átlagosan 0,5%-al maradtak el az inflációtól."](http://www.tothandras.hu/blog/index/2009-06-27/mit-kezdjunk-az-ezermilliard-forintunkkal/)

Aki tisztábban lát, annak magasabb szintű befektetési is vannak. Befektetési alapok, Unit-linked biztosítások. Elképesztően magas költségekkel dolgoznak a nyugat-európai lehetőségekhez képest. (Ha már hagyjuk magunkat...)

Nagyszerű! Ők megbízhatóan ígérnek neked 12-15%-os éves hozamot, 10-20 éves távlatban. 

Természetesen ennél árnyaltabb a helyzet. A hozamok rövid távon sokat ingadozhatnak. Le és fel is. Nekem is van pénzem befektetési alapban. Egy része csökkent, más része pedig +60(!)%-ot teljesített múlt évben.  Tapasztalt befektetők, akik "bennfentesen" kezelik a saját pénzüket, már roppant boldogok tudnak lenni, ha 5 éves távlatban meg tudják duplázni a pénzüket! (Aki ennél is ügyesebb, attól most és itt bocsánatot kérek.)

Való világ
-----------

Kiyosaki sem fektet be 100% hozam alatt! Biztos olvastad már a könyveit. (Ha nem, akkor szólj és kölcsön adok párat). Miért? Lásd a valóságot!

Mindenki tudja, hogy a Microsoft is csak kis cég volt. Az Apple is. Utólag szívesen fektetnél bele pénzt. De akkor, mikor még csak egy garázsban volt az iroda?

Nekem is volt lehetőségem beszállni egy kis magyar startupba egy évvel ezelőtt. De akkor a barátom nem tudott olyan üzleti elképzelést felvillantani, ami meggyőzött volna arról, hogy működni fog. Azóta is megy és fejlődik a cége. Most már nem ajánlja fel, hogy beszálljak, noha érdekelne :) (Ha magadra ismersz, szólj nyugodtan :) ). Még mindig kicsi cég, de túlélte az első évet és szépek a kilátások. Valahogy minden cég így kezdte. Minden kezdet nehéz. 

De ne menjünk el Amerikába ilyen cégekért. Magyarországon is világhírű példa a [Kürt](http://www.kurt.hu/). Persze ez sem tökéletes, hiszen ki ismeri a [Kürt](http://www.kurt.hu/)-öt belülről? Én sem. De nekem van __saját tapasztalatom__ is.

Mint gondolom, tudod én a [Statlogics](http://www.statlogics.com/)-nál dolgozom. 12 évvel ezelőtt egy 3 millió forintos Kft-ként kezdte. Én pár évvel később csatlakoztam, mint fejlesztő a céghez. Keményen dolgoztam és tulajdonrészt kaptam a cégből (1%-ot). Az idén eladták a céget. És én irgalmatlan pénzt kaptam ahhoz képest, hogyan is indult annak idején.

Számoljunk csak! A [Statlogics](http://www.statlogics.com/) 3 millióval indult. Annak 1%-a kereken 30000 Ft. A cég eladásakor én kb. 30 millió forintnyi eurót kaptam. Ez kereken __ezerszeres (1000) megtérülés__ 12 év alatt. Persze én akkor nem lehettem tulajdonos. Én kicsivel több, mint egy évvel ezelőtt tettem szert az 1%-omra. Akkor én azért 1.7 milliót fizettem. Tudom, sokaknak már ez is nagy pénz. Ehhez az 1.7 millióhoz képest a 30 millió __17,6-szeres megtérülés__. (És ebben nincs benne az a pénz, amit a tulajdonosok, megérdemelten, minden évben kivettek a cégből.)

Szeretnél még példákat? Nézz körül a saját környezetedben. Akár abban a cégben, amiben dolgozol. Ha egy külföldről finanszírozott múltinál vagy, akkor is ismersz olyat, aki magyar cégnél dolgozik. Például: CIG Pannonia (mostanság még a tévéreklámokban is benne voltak)? Cégek, amik alig pár éve alakultak és nagyszerű eredményeket értek el. Legyen nyitva a szemed!

Mondhatnátok, hogy jókor voltam jó helyen. Lehet. De azt is tudom, hogy én __dolgoztam__ a cégben. Sokat és hatékonyan. Meglett az eredménye? Természetesen. __Neked ennél sokkal könnyebb dolgod van.__ Itt ez a lehetőség és __még dolgoznod sem kell vele__, ha nem akarod. Ebben a cégben egy döbbenetes méretű potenciál van. Még itt Európában fényévekre van a lehetőségei határától. A cég szükségszerűen növekedni fog. És __az eredményekből már most tudsz részesedni__!

De tudod, mit! Ne csináld! Nem szabad olyanba tenned a pénzed, ami után nem alszol jól! De azért vegyél elő egy kockás lapot és __számolj__! Ha nem érted, akkor inkább keress meg, hívj fel, vagy akármi! A nyolcszoros pénz is megéri, hogy eltölts vele akár napokat, hogy megismerd és megértsd a cég működését. Mennyi pénzért szánnál arra akár egy teljes napot, hogy megértsd? 1 millió? 5 millió? 20 millió? Számolj! 

Ha megelégszel bankbetéttel, akkor tartsd ott a pénzed. Ha a befektetési alapokban hiszel, akkor szólj, mert össze tudlak hozni pár igen kiváló szakemberrel. De ha számolsz, és eredményeket akarsz elérni, akkor keress meg engem. Inkább kétszer beszéljünk, mint egyszer sem!

Csak úgy szabad elmenned egy ilyen lehetőség mellet, ha számoltál. Ne higgy! Ne lény vak! De értsed a világ működését és számolj! A mi szintünkön (kisemberek szintjén) nem minden nap jelenik meg egy ilyen lehetőség! Használd ki!


<div class='old-comments'></div>