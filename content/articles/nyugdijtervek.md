---
title: "Nyugdíjtervek"
kind: article
created_at: 2010-06-15 07:26:18 +0000
author: "Takács Ottó"
published: true
tags: kiyosaki,nyugdij,cashflow,articles
---
Nyugdíjtervek

__Sajnos szarban leszünk__, hamarosan, mivel egyre többen mennek nyugdíjba.

<!--break-->

Most olvasom Kiyosaki egyik könyvét, a [Gazdag papa próféciáját](http://moly.hu/konyvek/r-t-kiyosaki-sharon-l-lechter-gazdag-papa-profeciaja). Még nem értem a végére, de már formálódnak a gondolatok. alapvetően arról szól, hogy a nagyon fogunk sírni, amikor mostani generáció nyugdíjba fog menni. Na lássuk milyen gondolat merültek fel bennem.

Tény: Magyarország __lakossága csökken__. Egyre kevesebb a munkavállaló és egyre több a nyugdíjas. Mivel nem vagyunk bevándorlási célország nem kell aggódnunk, hogy elönt a török ár és ezzel duzzasztva fel apadó lakosságunkat.

Tény: A __kínálat növekedése lenyomja az árakat__. A kereslet növekedése növeli azt. Alap mikroökonómia. Persze ez csak modell, de egész jól működik. Amikor nem működik, akkor minden esetben van valami,amit nem vettünk figyelembe.

Következmény: __Nyugdíjasként igen nagy bajban leszünk.__

Magánnyugdíjpénztárak korát éljük Magyarországon is. A jelenlegi keresők a nyugdíjpénztárakon keresztül a tőzsdére helyezi a pénzt. Ez egy folyamatos keresletet indukál. Ez lényegében emeli az árakat. Ez akár jónak is tűnhet és nem is mondok ellen.

Aztán jön az egyre több nyugdíjas (emlékszel? Magyarország lakossága csökken), akik ezeket a megtakarításokat piacra dobják, hogy megkapják a nekik járó pénzeket. A kínálat nő, és a lakosság csökkenésével arányosan egyre kevesebb munkavállaló szívja azt fel a piacról. Összességében csökkennek az árak, azaz a nyugdíjbefektetések egyre kevesebbet fognak írni.

Egyenes út egy gazdasági összeomláshoz, de legalábbis egy szép nagy __recesszióhoz__.

Persze lehet, hogy nem lesz gond, hiszen ez USA-ban már sokkal hamarabb be fog következni. 


<div class='old-comments'></div>