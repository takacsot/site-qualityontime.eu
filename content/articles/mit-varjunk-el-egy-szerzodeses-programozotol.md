---
title: "Mit várjunk el egy szerződéses programozótól?"
kind: article
created_at: 2009-09-27 19:22:09 +0000
author: "Takács Ottó"
published: true
tags: it,management,quality,articles
---
Most olvastam egy elgondolkodtató írást ([Hogyan indítsd be a növekedésed motorját](http://hun2.org/blog/teljes/hogyan_inditsd_be_a_novekedesed_motorjat/) ), ami arról szól, hogy egy webes kereskedő miért ne szervezné ki a munkát, hiszen nem ez az elsődleges dolga. Nem nagy, de legalább serkentő írás. A megjegyzésekben viszont felmerült egy érdekes kérdés, mégpedig hogyan válasszuk ki azt az egyszerű programozó, aki meg is tudja csinálni a munkát. Itt van az én hozzászólásom (remélem a moderátor hóvá hagyja és meg is jelenik mire ezt olvassátok.)

Akire nektek szükségetek van az a fejlesztő, ami [nem egyezik meg a programozóval](http://www.ericsink.com/No_Programmers.html).

<!--break-->

Amit javasolni tudok, hogy ne rázza át az agyadat a programozó az a következő:

1. Ha a programozó nem tudja megmondani, hogy egy munka mennyi ideig tart, akkor az a programozó nem ért hozzá/nincs tapasztalata az adott témakörben. Ha van tapasztalata (és profi), akkor vannak múltbeli tapasztalatai, hogy bizonyos munkák mennyi ideig tartanak. Meglepően jó lehet ezen alapján becsülni a munka mennyiségét. Ezeket az adatokat tételesen kérd el, ha ilyen nincs, akkor nagyobb a teljesítés kockázata.
2. Ha van mód, akkor teljesítmény és ne idő alapján szerződj. 
3. Meglepően jól el lehet végezni a feladatot egy részletes specifikációval a háttérben. Sajnos a megrendelő (ha nincs folyamatszervezési vagy informatikusai tapasztalata) gyakran többértelmű megfogalmazást használ. Az, hogy Te érted a saját szakmád terminológiáját az nem jelenti, hogy a programozód is tudni fogja. Úgy írd le, mint ahogy a munkát írod le a beosztottaidnak. (Utalok pl.  A vállalkozás mítosza című könyvre). Jó módszer, ha úgy képzeled el, mint ha anyukádnak mesélnéd el, hogy mit szeretnél elérni.
4. Hallgasd meg a programozó ötleteit. Néha nekik is vannak ötleteik, amik egyszerűsíthetik az megoldást.
5. Bontsd a követelményt kis egyértelműen elszeparálható részekre. A kisebb falatokat könnyebb megérteni és a számonkérése is egyértelműbb. Önállóan is rendelhetőek és fizethetőek. Lásd még lentebb a fejlesztés közbeni számonkérés témáját.
6. Nyugodtan várd el a programozótól hogy tételesen leírja neked, hogy hogyan fogja megvalósítani a követelményeket (valahol design dokumentumnak is hívják). A lényeg, hogy a programozó gondolkozzon el előre(!) a megoldáson.
7. Számon kérhetőség és garancia? Tudod, hogy a Microsoft nem vállal semmi garanciát a szoftvereik használata során fellépő károkért? Te ne legyél szamár és várd el a garanciát. 
8. Van, hogy nem tudja az ígéretét teljesíteni, de ez csak a legritkább esetben a legvégén derül ki. Van ilyen, de hol nincs? Emberileg is meg kell érteni. De ez ellen az a legegyértelműbb megoldás, ha időnként tételesen számon kéred a haladást. Magyarán ha valami elkészül, akkor nézd meg és várd el, hogy be is mutassa. Kiderülhet, hogy már ez is elég, de az is lehet, hogy működés során kiderül, Te is máshogy képzeled el. Magyarán változik a követelmény.
9. Friss diplomás programozónak halvány lila gőze sincs a fentiekről. Szóval a szomszéd fiú, aki éppen most tanul, kicsit kockázatos választás, de legalább olcsó.



<div class='old-comments'>
		<div class='one-old-comment'>
			<span class='comment-date'>2009-09-29 10:24:56</span>
			<span class='commenter-name'>juliusc</span>
			<div class='comment-body'>
				<span class='comment-title'>"Jó módszer, ha úgy képzeled</comment>
				"Jó módszer, ha úgy képzeled el, mint ha anyukádnak mesélnéd el, hogy mit szeretnél elérni."
Szerintem megjobb, ha valaki midnezt a nagymamaval kepzeli el!
			</div>
		</div>
		
		<div class='one-old-comment'>
			<span class='comment-date'>2010-01-10 20:01:02</span>
			<span class='commenter-name'>Bővíz László - JUEX</span>
			<div class='comment-body'>
				<span class='comment-title'>Spambele</comment>
				Let volna hozzászólni valóm, de elkedvetlenített a rengeteg spam, amit a blogodban találni.
Pedig érdekeseket írsz.
			</div>
		</div>
		
		<div class='one-old-comment'>
			<span class='comment-date'>2010-01-12 13:41:21</span>
			<span class='commenter-name'>Takács.Ottó</span>
			<div class='comment-body'>
				<span class='comment-title'>Igazad van</comment>
				Igazad van, át is nézrm. 2 hétig nem néztem és pikk pakk eltelit a komment spam. Rajta vagyok ne fogd vissza magad :)
			</div>
		</div>
		</div>